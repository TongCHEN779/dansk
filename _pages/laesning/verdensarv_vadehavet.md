---
layout: archive
title: ""
permalink: /laesning/verdensarv_vadehavet/
search: false
---

<style>
    table {
        border-collapse: collapse;
        width: 100%;
    }
    th, td {
        border: 1px solid #dddddd;
        padding: 8px;
        text-align: left;
    }
    /* Customize width for specific columns */
    th:nth-child(1), td:nth-child(1) {
        width: 30%; /* First column */
    }
    th:nth-child(2), td:nth-child(2) {
        width: 70%; /* Second column */
    }
</style>

<h1 style="text-align: center;"> Verdensarv Vadehavet </h1>
Vadehavet er et af verdens største tidevandsområder med uerstattelige naturværdier og unikke landskaber. Derfor er Vadehavet af UNESCO udpeget som Verdensarv til glæde for nuværende og fremtidige generationer.
<br><br>
10 000 arter finder levesteder i det lave vand, på vadefladerne, på strandene, i klitterne og i marsken. Fra encellede organismer, planter og svampe til insekter, fugle, fisk og pattedyr.
<br><br>
Vadehavet deles mellem Danmark, Tyskland og Holland og kan huse over 6 millioner fugle samtidigt. Hen over et år raster over 10 millioner fugle i området.
<br><br>
Kun få andre steder på Jorden findes et så stort og sammenhængende økosystem, hvor naturkræfterne får lov at råde. Tidevandet, stormfloderne og vinden flytter konstant rundt på enorme mængder sand og skaber et evigt foranderligt landskab. Fanø er dannet af disse naturkræfter og er en del af det geologisk unge landskab, der stadig udvikler sig for øjnene af os. 10 steder på Fanø er de unikke naturfænomener særligt synlige.
<br><br>
Se kortet over Verdensarvsruten på Fanø i færgens salon.
<br><br>

<h1 style="text-align: center;"> Enestående universel værdi </h1>
Kun de mest enestående kulturmonumenter og naturområder på koden optages på Verdensarvslisten. Bygningsværker eller landskaber kan opnå status som verdensarv, hvis de lever op til mindst et af ti kriterier. Vadehavet er optaget på grundlag af hele tre af disse kriterier:
<br>
- De betydningsfulde pågående geologiske processer.
<br>
- De betydningsfulde igangværende økologisk og biologiske processer... og udviklingen af økosystemer.
<br>
- De vigtige og signifikante levesteder for bevaring af biologisk mangfoldighed, herunder truede arter med særlig universel betydning.
<br>

UNESCOO har desuden lagt vægt på, at de tre vadehavslande samarbejder om beskyttelsen af naturen.
<br><br>

<h1 style="text-align: center;"> Oplev Verdensarv Vadehavet på Fanø </h1>
10 steder på Fanø er særligt interessante, hvis du vil tæt på Verdensarven. Her på færgen præsenteres de 10 steder, som du kan få et overblik over på kortet.
<p align="center"><img src="https://tongchen779.github.io/dansk/images/vadehavet/0.png"/></p>
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/1.png"/><br><img src="https://tongchen779.github.io/dansk/images/vadehavet/2.png"/></p></td>
<td style="vertical-align: top;">
<h1> 1. Mellem Esbjerg og Fanø - Fra færgen har man overblik </h1>
<span style="font-weight: normal">
Færgeturen til Fanø udgør den perfekte introduktion til Vadehavet. Så snart man er ude af havnebassinet i Esbjerg, er man midt i verdensarvsområdet, og naturoplevelsen kan begynde. Mod nord kigger man op mod Ho Bugt og den lille ubeboede ø, Langli. Også klinterne nord for Esbjerg anes. Mens disse klinter fremviser geologiske lag fra flere millioner af år, er Vadehavet og øerne ud for kysten kun mellem 400 og 10 000 år gamle. To helt forskellige landskaber mødes således lige her. Fra færgen kan man opleve både sæler og nogle af de mange trækfugle, der har fløjet tusindvis af kilometer for at mellemlande i Vadehavet. Om sommeren ses især ternerne fra færgen. Havternerne flyver rekordlangt hvert år. Op mod 70 000 km. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/3.png"/><br><img src="https://tongchen779.github.io/dansk/images/vadehavet/4.png"/></p></td>
<td style="vertical-align: top;">
<h1> 2. Næs Søjord - Udsigt over Verdensarven fra kajkanten </h1>
<span style="font-weight: normal">
Man behøver ikke bevæge sig langt ud i et ufremkommeligt terræn for at opleve et stykke Verdensarv. Fra kajkanten i Nordby ser man lige ud over den. Tidevandet oversvømmer og tørlægger med få timers mellemrum bugten ud for byen, og områdes navn siger det hele. Søjorden, kaldes dette stykke af Vadehavet i folkemunde, og det kan netop betragtes som værende både hav og land. Den højeste del af Næs Søjord, en lille sandbanke tæt ved kajen, forbliver ofte tør, selv ved højvande. Her samles sæler, terner og nogle af de mange vadefugle, der er på vej fra Arktis til Afrika eller den anden vej. Landskabets foranderlighed og forekomsten af både store havpattedyr og trækfugle i tusindvis er netop det, verdensarvsudpegningen sætter fokus på. Fra havnen i Nordby kan vi betragte det hele fra første række. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/5.png"/><br><img src="https://tongchen779.github.io/dansk/images/vadehavet/6.png"/></p></td>
<td style="vertical-align: top;">
<h1> 3. Nørby Enge - Den bløde bund er levende </h1>
<span style="font-weight: normal">
Fra lystbådehavnen i Norby strækker sig en lavvandet bugt mod syd, hvor vandet næsten altid er roligt. Her på østsiden af Fanø er der læ for vestenvinden, og selvom tidevandet resulterer i en konstant strøm, kan selv meget finkornet materiale, det såkaldte slik, nå at fragtes ind af vandet. Slikket aflejres på havbunden, der dermed bliver mudret og blød. Sådan en slikvade indeholder et stort antal bunddyr og tiltrækker derfor mange fugle ved lavvande. Især de arter af vadefugle, der ynder den bløde bund. Nogle arter af fugle ser man omvendt næsten kun på øens vestside, hvor vaderne indeholder mere sand, er hårdere og indeholder færre og andre bunddyr. På trods af, at Vadehavet ved første øjekast ser "ensformigt" ud, er variationen stor i det samlede økosystem. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/7.png"/><br><img src="https://tongchen779.github.io/dansk/images/vadehavet/8.png"/></p></td>
<td style="vertical-align: top;">
<h1> 4. Halen og Skideneng - Det ældste Fanø og det yngste </h1>
<span style="font-weight: normal">
Det ældste Fanø skal findes på øens østkyst i det område, vi i dag kalder Halen. Herfra er øen vokset mod vest, i takt med at havet har aflejret sandrevler, der til sidst er vokset sammen og har dannet en egentlig ø. En proces, der fortsætter i dag og har gjort stranden dobbelt så bred på 100 år. Øens østkyst har ingen bred sandstrand som den ude mod vest. Sandet når populært sagt ikke ind bag øen med tidevandet. Det gør kun det mere finkornede og lettere materiale, som vi kalder slik. Ved gentagne oversvømmelser og deraf følgende aflejring af slik hæves havbunden langsomt, og en stribe af marsk dannes langs kysten. Marsken er frodig, fordi slikket indeholder rester af organisk materiale. Derfor findes den bedste landbrugsjord på Fanø på øens østkant. Mellem Nordby og Halen kan man opleve et stykke marsk, hvoraf store dele stadig oversvømmes ved storm. Marsken vokser derfor stadig, og nyt land dannes. Fra Halen kan man således betragte både det ældste og det yngste Fanø, alene ved at dreje rundt om sig selv. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/9.png"/><br><img src="https://tongchen779.github.io/dansk/images/vadehavet/10.png"/></p></td>
<td style="vertical-align: top;">
<h1> 5. Fanøs sydspids - Her mødes alle Vadehavets landskaber </h1>
<span style="font-weight: normal">
Fra Sønderho skuer man ud over et af de mest dynamiske og varierede naturlandskaber i det danske Vadehav. Ved Fanøs sydspids støder mange af de typiske landskabselementer fra Vadehavet sammen i en smuk mosaik. Klit, strand, marsk, slikvade og sandvade grænser op mod hinanden, og landskabernes udvikles løbende som et resultat af havets aflejringer og stormflodernes evige påvirkning. Intet andet sted i det danske Vadehav modtager i disse år så meget materiale fra havet som Keldsand, den store marskslette ud for Sønderho. Hvad der for 200 år siden var en åben bugt syd for Sønderho er i dag en frodig strandeng. Hønen, kaldes området, der udgør øens sydspids. Ind gennem landskabet løber tidevandsrenden Galgedyb, der over tid har ændret forløb adskillige gange. I efteråret samles over 100 000 fugle på Keldsand ved højvande. De store sværme af fugle kan ofte ses fra diget.
<br><br>
Fra Sønderho kan man vandre rundt om sydspidsen og opleve alle facetter af verdensarven. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/11.png"/><br><img src="https://tongchen779.github.io/dansk/images/vadehavet/12.png"/></p></td>
<td style="vertical-align: top;">
<h1> 6. Hønen - Konstant foranderlighed </h1>
<span style="font-weight: normal">
Øerne i Vadehavet er særlig udsatte for havets kræfter omkring deres ender og spidser. Tidevandets daglige strøm løber tæt forbi og kan både erodere og bygge nyt land op. Stormfloderne kan i løbet af få timer reorganisere landskabselementerne. Fanøs sydspids, Hønen, er et godt eksempel her på. Her kan vi på et lille område iagttage både erosion og opbygning af klitter, dannelsen af ny marsk og modning af en allerede eksisterende. Alle disse geologiske processer sker i et kompliceret samspil mellem stormflodernes oversvømmelser, planternes indvandring og vindens kræfter. Selvom klitten, der tidligere afskærmede den bagvedliggende strandeng fra havet, i disse pr eroderes, er Hønen ikke på vej til at forsvinde. Nyt sand skylles op i forlængelse af den gamle klit, og det samlede areal er indtil nu kun blevet større. En stabil og endelig udformning vil Fanøs sydspids aldrig opnå. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/13.png"/><br><img src="https://tongchen779.github.io/dansk/images/vadehavet/14.png"/></p></td>
<td style="vertical-align: top;">
<h1> 7. Galgerev - Vandring på havbunden </h1>
<span style="font-weight: normal">
Ved lavvande kan man fra Sønderho Strand vandre ud over vaderne og opleve Vadehavets åbne vidder. Blot få hundrede meter fra stranden får man et indtryk af, hvilket storslået amfibisk landskab Fanø er en del af. Grænserne mellem hav, land og himmel synes udviskede, og man fornemmer, at øen er dannet som en dynamisk sandbanke, opbygget af havet og til stadighed underlagt det samme havs formende kræfter. Vaden ud for Sønderho Strand er bygget op af relativ store sandkorn, der betyder, at man kan gå hen over den uden at synke i. Fra Sønderho Strand kan man i sydlig retning skimte en smal stribe sand i horisonten. Det er indersiden af den meget store sandbanke ved navn Langjord. Her ligger ofte grupper af sæler, både gråsæler og de meget talrige spættede sæler. Flest er der i sensommeren, når de spættede sæler fælder pelsen og søger på land. Færdsel er på eget ansvar og bør kun foregå med kendskab til tidevandet og vejrudsigten. I sommerhalvåret arrangeres ofte guidede vadevandringer til Langjord. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/15.png"/><br><img src="https://tongchen779.github.io/dansk/images/vadehavet/16.png"/></p></td>
<td style="vertical-align: top;">
<h1> 8. Klitlavningerne ved Pælebjerg - Levende vådområder mellem høje klitter </h1>
<span style="font-weight: normal">
Den høje klit ved navn Pælebjerg er en del af den lange og markante klitrække, der løber fra nord til syd langs øens vestkyst. Tidligere har disse klitter dannet front mod havet, men i dag ligger de i anden eller tredje række, da havet har fragtet stadig mere sand ind på øen fra vest. Fra Pælebjerg kan man se, hvordan en typisk vadehavsø udvikles. Imellem klitrækkerne opstår våde lavninger, hvor et særligt dyre- og planteliv trives. Nedenfor Pælebjerg er lavningerne dækket af tagrør, der giver beskyttelse og skjul til rørdrum, rørhøg og en række småfugle, der er knyttet til de sumpede rørskove. Rørdrummen høres mere, end den ses. Den lyder, som når man puster i en stor flaske. Rørhøgene ses til gengæld ofte kredse nedenfor Pælebjerg. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/17.png"/><br><img src="https://tongchen779.github.io/dansk/images/vadehavet/18.png"/></p></td>
<td style="vertical-align: top;">
<h1> 9. Unge Klitter ved Søren Jessens Sand - Vind og sand skaber nye landskaber </h1>
<span style="font-weight: normal">
Nord for Fanø Bad kan vi opleve et ganske ungt klitlandskab, opstået i de første år efter 2000. Det enorme Søren Jessens Sand udgør et nærmest uudtømmeligt depot, hvorfra vinden fragter sand ind til klitterne, som hårdføre planter kan etablere sig i. Tidligere plantede man langs hele den jyske vestkyst græsser ud i klitterne for at holde på sandet eller ligefrem fremme klitdannelsen og fiksere dem. Hvis alle klitter fra menneskehånd er tilgroede og stabile, har det dog negative konsekvenser for den biologiske mangfoldighed, da det særlige dyre- og planteliv i klitterne behøver den naturlige dynamik for at trives. De nye klitter, der påvirkes og nogle gange nedbrydes af naturens kræfter, er derfor naturhistorisk særdeles interessante og indeholder et væld af arter. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/vadehavet/19.png"/><br><img src="https://tongchen779.github.io/dansk/images/vadehavet/20.png"/></p></td>
<td style="vertical-align: top;">
<h1> 10. Grådybet og Hamborg Dyb - Vadehavets pulsårer </h1>
<span style="font-weight: normal">
Mellem Vadehavets øer strømmer tidevandet ind og ud ad store, brede render, de såkaldte dyb. Her er strømmen altid stærk, hvilket afholder øerne fra at vokse sammen. Når tidevandet stiger, flyttes 40 000 kubikmeter vand ind gennem de fire dyb i det danske Vadehav, i sekundet vel at mærke. Grådyb mellem Fanø og Skallingen er et af disse fire dyb, dets naturlige dybde er omkring 10 meter. Dybenes bredde og dybde er betinget af de vandmængder, der strømmer ind i det bagvedliggende såkaldte tidevandsbassin. Bassinet bag Fanø er ikke så stort som f.eks. bassinet bag Rømø, hvor det over 30 meter dybe Listerdyb skærer sig ind syd for øen.
<br><br>
Fra Grådybet udgår flere mindre render, der som blodårer løber ud i alle retninger og fordeler vandet. En af disse render er Hamborg Dyb, der tidligere adskilte sandbanken Søren Jessens Sand helt fra selve Fanø. I dag er det meste af Hamborg Dyb sandet til, og renden har form som en lang tunge, der strækker sig ind over sandet ved højvande. <br>
</span>
</td>
</tr>
</table>