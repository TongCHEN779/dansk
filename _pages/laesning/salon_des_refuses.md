---
layout: archive
title: ""
permalink: /laesning/salon_des_refuses/
---

<style>
    table {
        border-collapse: collapse;
        width: 100%;
    }
    th, td {
        border: 1px solid #dddddd;
        padding: 8px;
        text-align: left;
    }
    /* Customize width for specific columns */
    th:nth-child(1), td:nth-child(1) {
        width: 30%; /* First column */
    }
    th:nth-child(2), td:nth-child(2) {
        width: 70%; /* Second column */
    }
</style>

<h1 style="text-align: center;"> De Afvistes Salon </h1>
<p align="center"><span style="font-size: 80%"> Efter den franske Salon des Refuses, en kunstudstilling afholdt i Paris 1863 af kunstnere, hvis værker var blevet afvist af den officielle Salon.</span></p>

(Alle tekster og billeder er kopieret [herfra](https://www.smk.dk/article/ny-installation-af-yvette-brackman-salon-des-refuses/).)
<br><br>
Denne installation er en meditation over tilhørs- og spændingsforhold. Det er et meget personligt projekt. Jeg har arbejdet som kunstner i Danmark siden 1999. Jeg kom hertil fra USA. Min mor og far kom til USA som sovjetjødiske dissidenter.
<br><br>
I installationen reflekterer jeg over mit forhold til dansk kunsthistorie og leder efter kunstneriske slægtskaber. SMK's samling har et stærkt nationalt fokus, og jødiske kunstneres historie i Danmark er ikke repræsenteret som sådan. I mit arbejde har jeg ledt efter huller i samlingen, som jeg har forsøgt at udfylde ved dels at udfolde nye historier og dels tilføje relevante værker.
<br><br>
Jøder fik først begrænset opholdstilladelse i Danmark i 1684. På det tidspunkt havde danskerne gennem 700 år haft kendskab til afbildninger af jøder. Den slags afbildninger fin-des også i SMK's samling. I denne installation spænder de vidt i tid, fra år 1100 til 1949.
<br><br>
Installationens temaer flyder i koncentriske cirkler, der alle begynder i midten med Juliette Meyer Willumsens Blækhus. Her har jeg valgt fire historiske kvindelige kunstnere, som personificerer fire forskellige skæbner: Juliette Meyer Willumsen selv (besejret), Ville Jais-Nielsen (flygtet), Marie Henriques (assimileret) og Chana Orloff (oprørsk).
<br><br>
Deres arbejder er omgivet af værker, der illustrerer de anti-jødiske strømninger i middelalderen og i det 18. og 19. århundrede. Endelig ser vi eksempler på, hvordan assimilerede jødiske kunstnere i det 19.  århundrede skildrer det jødiske erfaringsrum ved at bruge tidens etablerede genremotiver.
<br><br>

<h1 style="text-align: center;"> Valg af Skrifttype til Overskrifter - Peter Folkmar </h1>

De elegant sungne bogstaver, som overskrifterne her i udstillingen er sat med, kommer fra skriften Elizabeth, tegnet af den tysk-engelske kunstner, designer og kalligraf Elizabeth Friedländer (1903-1984).
<br><br>
I 1927 får den kun 24-årige Friedländer til opgave at tegne en ny skrift til skriftstøberiet Bauer i Frankfurt. Produktionen af en ny skrift-type var dengang et stort og langsommeligt arbejde, som involverede en hel fabrik af højt kvalificeret arbejdskraft og mange tons metal til at forvandle designerens tegninger til metaltyper til brug i bogtryk. Med skriften bliver Friedländer en af de første navngivne kvindelige skriftdesignere i historien.
<br><br>
Selvom det dengang var kutyme at navngive en ny skrift med skaberens efternavn, kom skriften ikke til at hedde Friedländer, da det var et genkendeligt jødisk navn. Da skriften endelig er klar til salg i 1939, er det allerede tre år siden Friedländer har forladt sit hemland.
<br><br>
Som jødisk kvinde i 30'ernes Tyskland bliver Friedländer's liv til stadighed mere besværligt at leve, og i 1936 forlader hun Berlin med en mappe med grafiske arbejder og sin mors Klotz-violin fra 1703.
<br><br>
Friedländer's mål er USA, hvor Bauer's kontor i New York står klar til at ansætte hende, men de amerikanske grænser er lukkede og hun rejser først i Milano, og i 1938 ankommer hun til London.
<br><br>
Hun finder hurtigt både venner og arbejde i sine nye omgivelser, lærer sproget og anglificerer sit navn til Friedlander. I 1942 arbejder Friedlander i hemmelighed for den britiske regerings desinformationsafdeling, hvor hun bruger sine designkompetencer til bl.a. at forfalske stempler fra den tyske værnemagt, rationeringsbøger.
<br><br>
Efter krigen bliver Friedlander i London og arbejder bl.a. for Penguin Books i mange år og andre store forlag og trykkerier, hvor hun designer omslag og mønstre. Selvom Elizabeth blev en stor international succes, udgiver hun ikke flere skrifttyper.
<br><br>
I starten af 1960erne flytter hun til Kinsale, Irland hvor hun bor indtil sin død i 1984. Hun gifter sig aldrig og efterlader ingen arvinger. Hendes mors violin fra 1703, som fulgte Elizabeth Friedlander fra Berlin til Milano, til London og til Kinsale, er doneret til musikskolen i Cork, hvor den hvert år udlånes til en af skolens dygtigste elever.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/1.jpg"/></p></td>
<td style="vertical-align: top;">
<h1> Jødisk vittighed </h1>
<span style="font-weight: normal">
Min stedfar, der voksede op i Bostons forstæder, elskede at fortælle vittigheder. Her er én af dem.
<br><br>
En gammel jøde går ind på det lokale rådhus for at mødes med notaren og siger: "Jeg vil gerne skifte navn." Og notaren svarer: "Fra hvad til hvad?" Og den gamle jøde siger: "Fra Moshe Finkelstein til Tom Johnson." Notaren udfylder papirerne, stempler dem, gemmer en kopi til arkivet og giver en anden til den mand, der nu hedder Tom Johnson.
<br><br>
Et par dage senere kommer manden, der nu hedder Tom Johnson, tilbage til notaren og siger: "Jeg vil gerne ændre mit navn." Notaren ser forundret ud, men spørger: "Hvad vil du ændre dit navn til?" Den gamle jøde svarer: "Tom Petersen." Notaren udfylder de nødvendige papirer og giver manden et eksemplar.
<br><br>
Efter et øjebliks tøven siger notaren høfligt: "Du har været her for for at skifte navn." Manden svarer ja. "Og nu vil du gerne ændre det igen. Må jeg spørge hvorfor?" Den gamle jøde løfter et øjenbryn, hæver fingeren og erklærer: "Fordi... når de nu spørger mig ... 'Men hvad hed du før?!'" <br>
</span>
</td>
</tr>
</table>
<br>

<h1 style="text-align: center;"> Moses Vrede - Jesper Svenningsen </h1>
I 1787 lempede de danske myndigheder for en kort tid på den strenge censur, der ellers lagde strenge begrænsninger på alle trykte ytringer. En samtidig kaldte det for "trykkefrihedens sølvalder," efter at "guldalderen" havde fundet sted under Struensee. Det affødte straks et væld af satirisk grafik med platte, morsomme og folkelige udfald mod alt og alle. Motiverne var tit kryptiske, sikkert for at udgiverne ikke kunne retsforfølges for injurier eller kritik af magthaverne.
<br><br>
Dette blad er en særlig barsk satire rettet mod de danske jøder. Anledningen var, at jødiske håndværkssvende i september 1788 havde fået kongelig tilladelse til at blive medlemmer af et laug. De kunne altså nu for første gang bedrive deres håndværk på samme vilkår som deres kristne medborgere. Og kongen understregede, at der ikke engang skulle gøres undtagelse for guld- og sølvsmede.
<br><br>
På et vendeblad som dette ændres motivet, når beskueren vender papiret på hovedet. På den ene led ser vi den vrede Moses, da han kommer ned fra bjerget og opdager guldkalven, som hans landsmand har lavet i hans fravær. Men på den anden led bliver figuren til et svinehoved, og der henvises til skriftstedet "Dér på bjerget gik der en stor flok svin og fandt føde." Det er altså en stærkt antisemitisk hån af jødiske håndværkere. En tilsvining, om man vil.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/2.jpg"/></p></td>
<td style="vertical-align: top;">
<h1> Gadescene i København ved År 1800. Piskebåndsjøden Sælger en Knipling til en Ung Pige - Peter Nørgaard Larsen </h1>
<span style="font-weight: normal">
Blandt Københavns gadehandlere var der mange jøder, som ernærede sig ved at sælge piskebånd og kniblinger, særlig i området omkring Højbro Plads. Piskebånd blev brugt til at samle mændenes hår i nakken og piskebåndssælgeren var en karakteristisk figur i det københavnske gadeliv.
<br><br>
Maleriet blev i 1910 testamenteret til SMK sammen med maleriet Gadescene i København ved år 1800, med titeltilføjelsen: En pige gør indkøb af grønsager hos Amagerkonen. De to malerier har samme mål og samme rammer. Måske har de været tænkt som del af en større serie med typiske scener fra livet i byen. De indskriver sig blandt de samtidige serier, som blev udgivet af kobberstikkeren Gerhard Ludvig Lahde (1765-1833) med forlæg af bl.a. den meget unge Christoffer Wilhelm Eckersberg (1783-1853) 0g hans ven Johannes Senn (1780-1861).
<br><br>
Serier som Københavnske klædedragter, Lotterisedlen og En Falden Piges Historie. Måske er Senn kunstneren eller den endnu mere ukendte Peder Faxøe (1761-1840), der har lavet genrescener meget lig denne. I betragtning af hvor få hverdagsskildringer, der findes i dansk kunst fra årene omkring 1800, kan det godt undre, at ingen har interesseret sig for dem før. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/3.jpg"/></p></td>
<td style="vertical-align: top;">
<h1> Overlevelse </h1>
<span style="font-weight: normal">
Tekstiler, ædelstene og finansverdenen forbindes ofte med jøder.
<br><br>
Min farfars oldefar, Pinchus, og Pavel på russisk, var gravør og guldsmed i byen Theodosia på Krim indtil den russiske revolution kom.
<br><br>
Min grandtante Taibel, der blev kaldt Tanya på russisk, var personlig skrædder for generalsekretæren for Sovjetunionens kommunistiske parti, Leonid Bresjnev. Hun emigrerede til Israel i midten af halvfjerdserne, hvor Sovjetunionens regering i stigende grad blev presset fra det internationale samfund til at frigive de sovjetiske jøder.
<br><br>
Min mors storesøster Rochel, som kaldte sig Raya, emigrerede med sin familie i 1973 som endnu et resultat af det samme pres for at løslade jødiske 'samvittighedsfanger.' De flyttede til Brooklyn, og hun arbejdede som buntmager i Manhattans tøjdistrikt.
<br><br>
Min fars tante Rachel, der blev kaldt Riva på russisk, forlod Krim i 1922 med sine to ældre brødre, David og Jakob. De så aldrig deres far Pinchus, deres mor Tzilia eller deres storesøster igen. De emigrerede via Tyrkiet og blev tilbageholdt i Konstantinopel i to år, hvor de blev stoppet af Europas lukkede grænser.
<br><br>
Min oldefar gav dem nogle smykker, han havde lavet, så de kunne bytte dem væk for at overleve. 
<br><br>
Jakob emigrerede til New York i 1924 med sin kone Frida, hvor han blev revisor og hun tandlæge. | 1962 blev min familie budt velkommen af dem, da den ankom med skib til New Yorks Westside.
<br><br>
Rachel ankom med sin bror David til Paris i 1924, hvor hun solgte børnetøj på loppemarkederne. I 1942 blev hun arresteret for at være jøde og sendt til fangelejren i Drancy sammen med sin søn Paul, som var fire år gammel på det tidspunkt. De overlevede mirakuløst nok og blev løsladt efter krigen. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/4.jpg"/></p></td>
<td style="vertical-align: top;">
<h1> Skakker Jøde og En Båndjøde - Thomas Lederballe </h1>
<span style="font-weight: normal">
I 1804 kom den schweiziske maler Johannes Senn til København, hvor han sammen med kobberstikkeren G.L. Lahde påbegyndte udgivelsen af serien "Kjøbenhavns Klædedragter eller det daglige Liv i Hovedstaden i karacteristiske Figurer." Serien svarede til skildringer af lokale eller nationale klædedragter fra andre europæiske lande.
<br><br>
Her er der tale om to fremstillinger af jøder. Ordet "skakker" i billedet af Skakkerjøden kommer af ordet sjakre, dvs. et nedsættende ord til at betegne det at handle med noget, i dette tilfælde klæder. Baandjøden handler med hårbånd, som (også) mand brugte til at samle håret. I lighed med en række af de øvrige typer i serien er Skakkerjødens hoved fremstillet i profil. Denne fremstillingsmåde har tilladt Senn at vise hans idé om særtræk ved seriens figurer og deres påklædning, især hovedbeklædningen. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/5.jpg"/></p></td>
<td style="vertical-align: top;">
<h1> Kollaboratøren </h1>
<span style="font-weight: normal">
Jeg forestiller mig, at Carl Blochs mor var jøde. I hans portræt af hende virker hun fjern; hun ses i profil og kigger væk fra os.
<br><br>
Min mor blev ansat til at undervise i russisk litteratur på institut for slaviske studier på Yale universitet. Uden at hun var klar over det, overtogt hun stillingen efter en nazistisk kollaboratør ved navn Vladimir Sokolov, hvis nazistiske fortid var blevet afsløret i pressen. Han flygtede til Canada, men der var stadig en anden tidligere kollaboratør på instituttet, og min mor måtte jævnligt tage sine kampe med ham. Han hed Rurik Dudin. Jeg husker ham fra min barndom. Han var en højlydt, ofte beruset og skræmmende mand.
<br><br>
Engang, hvor der blev holdt julefrokost for instituttet i hans hus, faldt han ned ad trappen, imens han på russisk råbte "telefon! telefon!" - fordi telefonen ringede. Han landede pladask foran mig ved foden af trappen, og trak sig op i stående stilling ved at hage sig fast i min kjole. Imens han kravlede op ad mig, talte han mig lige ind i ansigtet med en heftig vodkaånde: "Sikke dog en smuk lille jødesmovs."
<br><br>
Jeg var ni år og havde en ny kjole på, som jeg var meget stolt af. Min mor havde købt den til mig i den lokale genbrugsbutik. Den var i uld, i tern - ferskenfarvet, okker og brun.
<br><br>
Min mor måtte arbejde side om side med denne mand i over seksten år. Det var almindelig kendt, at Dudin var kollaboratør. Han prale-de endda selv med det. Han var aggressiv over for min mor. Han ville holde hånden op som om den var en pistol og sige: "His det her var under krigen..." mens han pegede fingeren lige mellem hendes øjenbryn. Han sagde også tit: "Hordan kan man kalde det her et slavisk institut, det er jo fuldt af jøder!" <br>
</span>
</td>
</tr>
</table>
<br>

<h1 style="text-align: center;"> Portræt af Kunstnerens Moder fru Ida Emilie Ulrikke Henriette Bloch, f. Weitzmann - Thomas Lederballe </h1>
Der er stor medie- og genremæssig afstand fra dette uanselige portræt fra kunstnerens inderste privatsfære til hans offentlige historiemalerier, som 10-20 år tidligere havde grundlagt hans omdømme som en monumental og nationalt sindet maler.
<br><br>
Gennem studier af Rembrandts raderkunst assimilerede Bloch barokkens optagethed af lys- og skyggevirkninger og fastholdt sin internationale stilistiske orientering i det grafiske medium.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/6.jpg"/></p></td>
<td style="vertical-align: top;">
<h1> Den store udrensning </h1>
<span style="font-weight: normal">
Min far, Roman's tidlige barndom glad og fuld af kærlighed og omsorg fra sin familie. Han var enebarn og voksede op hos både sine forældre, mormor og morfar frem til 1935.
<br><br>
Men hans far, der var ingeniør, blev arresteret efter falske anklager fra en kollega for at have taget papirvarer med hjem fra arbejde. Som lille dreng tilbragte min far uger i barakkerne i Gulag-lejren nord for Moskva, nær Dmitrov, hvor hans far sad i fængsel. Fra lejrens barakker sa han pigtråden, vagttårnene og kolonnerne af fanger, der gik til og fra tvangsarbejdet. Dette skete under de massearrestationer, som også blev kendt som "den store udrensning." Så lige fra han var blot fem år, kendte min far alt til det sovjetiske systems umenneskelighed og grusomhed. Under Joseph Stalins diktatur døde millioner i henrettelser, fangelejre, deportationer, hungersnød og trangskollektivisering. Min far huskede, hans bedsteforældre helt stille hviskende ordet "bandit" i den fælles lejlighed, som hans familie på tre generationer delte med andre familier. Selv som så lille forstod min far, at de mente Stalin.
<br><br>
Efter at have afsluttet gymnasiet søgte min far optagelse på det prestigefyldte Moskvas Institut for Orientalske Studier for at studere arabisk, så han kunne blive diplomat.
<br><br>
I efteråret 1948 overværede min far en tale af Golda Meir, der dengang var ambassadør for den nyetablerede stat Israel. Sammen med to venner forsøgte min far at flygte fra Sovjetunionen ved først at svømme til Tyrkiet for derefter at tage videre til Israel. Planen mislykkedes. De blev arresteret og dømt til 10 år i Gulag som politiske fanger. Min far blev sendt til Norilsk Gulag, nord for polarcirklen. Her deltog han aktivt i fangeopstanden i sommeren 1953. Han blev løsladt i 1955 i forbindelse med det første amnesti efter Stalin's død i 1953. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/7.jpg"/></p></td>
<td style="vertical-align: top;">
<h1> En Lille Dreng Forestilles for Præsten - Peter Nørgaard Larsen </h1>
<span style="font-weight: normal">
Som elev på kunstakademiet i København gjorde Ernst Meyer sig bemærket for sin rebelske holding til undervisningen. Akademiets senere sekretær Just Mathias Thiele beskrev ham således: " - en rebelsk Mosait, der havde sat Professorerne derhjemme Stolen for Døren og var gået til München, for der at søge sin Uddannelse."
<br><br>
I München forfulgte han sin ambition om at illustrere Goethes værker og var i det hele taget meget optaget af den tyske romantik. Da han i 1824 forlod München og rejste sammen med billedhuggeren Herman Wilhelm Bissen til Rom bevarede han kontakten til de tyske kunstnere. Han etablerede sig som genremaler med speciale i det italienske folkeliv, som flere tyske malere også gjorde i de samme år.
<br><br>
I Rom blev Meyer en central skikkelse i den danske kunstnerkoloni omkring Thorvaldsen og hans motiver blev efterspurgt af en stor og bred kundekreds, der sympatiserede med hans anekdotiske skildringer af dagligdagens små og store begivenheder. Thorvaldsen og Christian 8. købte flere af hans malerier og de blev reproduceret i stort antal. Men også anmelderne roste ham for hans evne til at gengive det "psykologisk sande" uden "falsk sentimentalitet" og "et eneste gran af overdrivelse."
<br><br>
Eftertiden har set på Meyer med større distance og fremhavet det idylliserende og stereotype, men også anerkendt, at han med sine malerier skabte prototyperne på tidens forskønnede billede af Italien. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/8.jpg"/></p></td>
<td style="vertical-align: top;">
<h1> Hende, den mærkelig </h1>
<span style="font-weight: normal">
I 1979 flyttede vi fra den lille by Chappaqua i staten New York, hvor vi havde boet siden jeg var fem år gammel. Min far fandt et sommerhus til leje i en by tæt på Yale University, hvor min mor have arbejdet siden 1976.
<br><br>
Huset var malet gråt og lå vist nok i tredje husrække fra vandet. Det var i to etager og ikke særlig godt isoleret. Det var der, jeg så de første tegn på at mine forældres ægteskab var i opløsning. Det havde aldrig været lykkeligt, men nu fik min mor en ny frihed med sit job på Yale, og min far var ved at miste kontrollen over hende. Jeg startede på Stormy Breeze School det efterår. Bussen hentede mig foran vores hus. Faktisk hed skolen ikke Stormy Breeze - den hed Seabreeze. Men jeg husker det nok som Stormy, fordi det var sådan en stormfuld periode af mit liv.
<br><br>
På skolen var jeg hende den mærkelige. Da jeg startede i 6. klasse, var det tydeligt at jeg var foran klassen. Lærerne og min mor begyndte at snakke om, hvor jeg skulle placeres for at springe en klasse over. Så lige netop på det tidspunkt, hvor jeg havde allermest brug for at passe ind, stak jeg kraftigt ud fra mængden.
<br><br>
Jeg begyndte at hyperventilere, når jeg skulle i skole. Jeg kunne ikke få nok ilt. Jeg kan huske, at jeg stod på de store gulvriste i huset, over fret, der pumpede varm luft op fra kælderen, og at mine forældre skændtes og at jeg ikke kunne få vejret. <br>
</span>
</td>
</tr>
</table>
<br>

<h1 style="text-align: center;"> Marsk Stigs Døtre - Peter Nørgaard Larsen </h1>
Efter mordet på Kong Erik 5. Klipping i Finderup Lade 1286 blev Marsk Stig udpeget som en af de sammensvorne. Formentlig fuldstændig ubegrundet, men Marsk Stig var i opposition til kongen, og de politiske modstandere benyttede mordet til at skille sig af med vigtige oprørere. Stig Andersen Hvide og hans familie blev gjort fredløse og fradømt deres gods. Marsken flygtede til Norge og levede under beskyttelse af den norske konge, der indsatte ham som høvedsmand (forvalter) på borgen Hjelm i Kattegat.
<br><br>
Vores viden om slægten Hvide er sparsom. Til gengæld opstår der en rig folkevise-tradition, som beretter om marskens to døtre, der som fredløse er tunget til at vandre rundt i verden og søge beskyttelse. Motivet med de forviste døtre blev malet af bl.a. Dankvart Dreyer (1839), Elisabeth Jerichau-Baumann (1873) og Geskel Saloman i 1893.
<br><br>
Saloman var en succesfuld portrætmaler, der var elev af Eckersberg og skolet i guldalderens virkelighedsnære detaljegengivelse. Under en rejse til Göteborg i 1850 modtog Saloman flere portrætbestillinger og han valgte at bosætte sig i byen.
<br><br>
Saloman er forblevet i periferien af dansk kunsthistorie, fordi hans virke i mere end 50 år primært lå i Sverige. En tiltrængt restaurering af Marsk Stigs døtre kunne måske give anledning til en fornyet interesse. Maleriet forekommer at være et meget bevidst forsøg på at indskrive sig i tidens symbolistisk orienterede stemningsmaleri, en genre som i 1890'erne fylder rigtig meget i nordisk kunst. Landskabets dominerende rolle i skildringen af den trøstesløse vandring mod en uvis skæbne korresponderer fint med både tidens store fokus på udvandring og den jødiske kunstners optagethed af migration, hjemløshed og tilhørsforhold.
<br><br>

<h1 style="text-align: center;"> Marsk Stigs Døtre - Troels Filtenborg </h1>
Maleriet hang i mange år (1917-1977) på en københavnsk kommuneskole, og det er ikke gået sporløst hen over det.
<br><br>
De omfattende skader i lærredet og farvelaget, dvs. større og mindre flænger, ridser, skrab, gnidmærker og spor efter væske, der er sprøjtet og løbet ned over billedet, er ikke forårsaget af uheldige klimatiske forhold i omgivelserne. De er derimod typiske for et maleri, som har været udsat for vandalisme eller uheld gennem længere tid. De mange afskalninger i forgyldningen på prydrammen kan dog være et resultat af et stærkt svingende klima, der hvor billedet befandt sig. Man kan desuden se på slitagen forneden på rammen, at den har været rengjort for hårdhændet undervejs.
<br><br>
Maleriet blev til sidst hentet hjem til museets magasiner, hvor det har været opbevaret siden. Det er blevet foreløbig sikret mod yderligere nedbrydning ved hjælp af påklæbet papir, der forhindrer farvetab og forværring af flængerne i lærredet. Karakteren og omfanget af skaderne betyder, at en fuld konservering og restaurering af maleri og ramme vil være meget resourcekrævende, og da maleriet ikke har været efterspurgt, har dette ikke over årene været prioriteret. Maleriet er således et billede på samlingens dilemma - at balancere brug og bevaring.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/9.jpg"/></p></td>
<td style="vertical-align: top;">
<h1> Kun min far </h1>
<span style="font-weight: normal">
Det varede ikke længe, for de andre piger i klassen på Seabreeze-skolen begyndte at chikanere mig i frikvartererne. De havde små springknive og sagde, at de ville stikke mig.
<br><br>
Efter jeg blev truet af pigebanden fra 6. klasse, spurgte min mor sine kolleger fra det slaviske institut på Yale universitet, om de kunne anbefale nogle andre skoler i området. De fortalte hende om St Thomas's Episcopalian Day School. Jeg kan ikke huske min fars reaktion, men min fornemmelse er, at han var alt andet end begejstret. Men samtidig var hans tanker også optaget af problemerne i sit ægteskab, der stadig var i opløsning og protesterede ikke. 
<br><br>
Jeg startede på St Thomas's, og efter min seneste oplevelse med skolegang var jeg desperat efter, at de andre skulle kunne lide mig. Som jøde var jeg dog helt rundt på gulvet omkring hvordan jeg skulle retfærdiggøre min tilstedeværelse pa en kristen skole.
<br><br>
Vi havde aldrig været udpræget religiøse eller praktiserende, men vi var meget bevidste om, at vi var jøder. Min far var dissident og engageret i at skabe opmærksomhed om jødernes situation og hordan de blev diskrimineret i Sovjetunionen.
<br><br>
I skolen fortalte jeg børnene i min klasse, at det var kun min far, som var jøde, fordi jeg tænkte, at 'min mor ser mindst jødisk ud af de to'. Det var mit forsøg pa at høre til. Nu, hvor min mor er blevet gammel, gentager hun ofte, at hun have lyst hår som barn. Ligesom min mor, har jeg min egen antisemit, der bor i mig. <br>
</span>
</td>
</tr>
</table>
<br>

<h1 style="text-align: center;"> Ecclesia Sancta og Synagoga - Henrik Holm </h1>
Ecclesia sancta, kaldet "Den sejrende kristendom" og Synagoga, kaldet "Den overvundne jødedom", er afstøbninger fra katedralen Notre Dame de Strasbourg i Alsace i det nuværende Nordfrankrig.
<br><br>
Originalværkerne er fra ca. 1230. Afstøbningerne blev erhvervede til Den Kgl. Afstøbningssamling i 1898. Her skulle de fremstå som typiske for den gotiske stil, hvor man tog de første spæde skridt mod den frihed og løsrivelse fra faste idealer, der kom til at præge den efterfølgende periode; renæssancen. Figurerne i disse skulpturer er dog stadig fastlåst i et arkitektonisk formsprog, unaturligt langstrakte, fanget i deres beklædning og tvunget af deres oprindelige samtid til at udsige konventioner.
<br><br>
Selve temaet, hvor kristendommen ydmyger jødedommen, var almindeligt udbredt i middelalderen, og dermed synlig frem til i dag.
<br><br>
Kvindefiguren, der symboliserer kristendommen, bærer en krone og holder bægeret, der indeholder Kristi blod og en korsfarerbanner. Bægeret eller kalken symboliserer Kristus' sonende død på korset, som markerer skillelinjen mellem Det Gamle og Det Nye Testamente. Jødedommen har fået bind for øjnene og hun bøjer hovedet så meget, at hendes krone er faldet af. Hun holder en knækket spydfane og tavlen med de 10 bud, som hun er ved at tabe. På det originale værk var der en inskription over figurernes hoved, hvor de henvender sig til hinanden: "Kristendommen" siger: "Med Kristi blod overvinder jeg dig," hvortil "Jødedommen" svarer: "Det samme blod blænder mig."
<br><br>
Værkerne er en opfordring til hellig krig, korstog, imod jødedommen, som her er blevet approprieret til gavn for kristendommen og tvunget til at spille rollen som allerede overvundet, blind og svag.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/10.jpg"/></p></td>
<td style="vertical-align: top;">
<h1> Kosteskaft </h1>
<span style="font-weight: normal">
Jeg er datter af en jøde.
<br><br>
Min far var en stolt jøde, der elskede sit folk og deres historie. Jeg var godt klar over, at han var interesseret i Rusland og landets historie. Dengang jeg var otte eller ni år gammel, ville jeg købe en fødselsdagsgave til ham, og jeg tog ind til den lokale boghandel på King Street i Chappaqua, New York, for at finde en bog i afdelingen for russisk historie, som han ikke allerede ejede. Jeg havde nærstuderet hans bogreol og kunne genkende bogryggen på alle de bøger, der stod i den. Jeg fandt en bog, han ikke havde, og bad om at få den pakket ind i det gavepapir, jeg elskede så højt; det havde alle junglens dyr i klare farver. Jeg tog stolt hans gave ind til ham om morgenen på hans fødselsdag og gav ham den, mens han stadig lå i sengen. Jeg ventede spændt, mens han pakkede papiret ud. Han kastede et blik på bogen, sagde tak og lagde den ret fraværende og udtryksløst på natbordet. Jeg var både knust og forvirret. Hvorfor var han ikke begejstret? Jeg troede, jeg havde fundet en bog, som han ike kendte i forvejen, og som ville interessere ham.
<br><br>
Det var først mange år senere, da jeg genså den - stadig ulæste - bog, at det hele ende-lig gav mening for mig. Bogen var Det kommunistiske manifest af Marx og Engels. 
<br><br>
Hitler og Stalin blev inspireret af hinandens terrormetoder. I 1939 underskrev de den såkaldte Molotov-Ribbentrop-pagt, hvor de delte Europa mellem sig i "interessesfærer" og blev enige om en neutral ikke-angrebspagt, his en af dem skulle gå i krig mod en tredje magt. Aftalen banede vejen for at myrde millioner og atter millioner af mennesker, primært jøder.
<br><br>
Min stav, der består af et kosteskaft, et symbol på vold og traldom, er formet efter den geografiske linjeføring, som Hitler og Stalin brugte til at dele Europa mellem sig. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/11.jpg"/></p></td>
<td style="vertical-align: top;">
<h1> Frugtbarhed - Thomas Lederballe </h1>
<span style="font-weight: normal">
I årene op til udstillingen af Frugtbarhed på Den Frie Udstilling i 1891 orienterede Willumsen sig i de nyeste tendenser, især i fransk kunst. Raderingen, som forestiller hans gravide første hustru, Juliette, født Meyer, er stiliseret og symbolsk. Den franske tekst forklarer, at en ny kunsts "nydannede" sprog skal erstatte den ældre kunsts "ældgamle" sprog. Den skematisk angivne vegetation til venstre, måske et kornaks, udgør en fremvækst, der modsvares af væksten af det ny liv i Juliettes mave. Tekst, plante og foster taler tilsammen om en frugtbarhed, som den ny kunst deler med naturens former.
<br><br>
Raderingen vakte anstød ved udstillingen i 1891. Den rudimentære linjestil, som Willumsen havde importeret fra udlandet, levede ikke op til publikums forventninger. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/12.jpg"/></p></td>
<td style="vertical-align: top;">
<h1> En knækket stav </h1>
<span style="font-weight: normal">
Tekstilværket Gravity, 2014, er mit modsvar på Willumsens ikoniske radering Frugtbarhed fra 1891. Værket viser en højgravid kvinde - Willumsen's kone, Juliette, en kunstner i sin egen ret og en jødisk kvinde - ved siden af noget, som ligner et spirende hvedeaks og en tekst på fransk om kunstens nye sprog. Kornets spirer, som mere ligner et diagram end en plante, er interessant ift. Willumsen's interesse for moderne videnskab og helt specifikt Darwin's teorier. Hvedekornet er desuden en kristen allegori for genopstandelsen. Jeg ville gerne frigøre hende fra hans repræsentation af hende og give hende en stemme. For nyligt har jeg ladet mig fortælle, at Frugtbarhed var på listen over de billeder, der var under overvejel-se til den nye danske 500-kroneseddel, hvilket ville have været endnu en sammenkædning mellem den jødiske krop og finansverdenen. 
<br><br>
I Willumsen's radering står Juliette ved siden af et spirende hvedekorn. Hendes blik er sænket, og hendes opgivende kropsholdning genkalder den middelalderlige personificering, Synagoga. Ligesom Synagoga har Juliette en knækket stav, men hendes er et hvedeaks i form af genetisk diagram.
<br><br>
Elleve år senere, da Willumsen for længst havde forladt Juliette, malede han sin anden hustru, Edith Wessel, som en triumferende Bjergbestigerske (se sal 229). Jeg ser Frugtbarhed og Bjergbestigerske som ekkoer af Ecclesia sancta, Den sejrende kristendom og Synagoga, Den overvundne jødedom - to kirkeskulpturer fra 1230 fra domkirken i Strasbourg.
<br><br>
I sine erindringer skriver Willumsen: "Jeg tænkte i Tiden derefter meget over den jødiske Race som et Problem og over Jødernes særegne Psyke. Jeg vidste, at det var Jøder, der bedst forstod min Kunst, men samtidig havde jeg Følelsen af at være brugt - og kastet bort. Uoverensstemmelserne begyndte allerede tidligt. Forskellen i vort Milieu, Opdragelse og Tankegang gjorde det. Juliette var af jødisk Slægt og et forkælet Rigmandsbarn, hvorimod jeg nærmest var at betragte som en Fattigmandssøn, hvis Barndomshjem tilmed havde været harmonisk. Hvorledes skulde vi kunne finde sammen. Vi havde også været ufornuftige at gifte os på Løfter om Penge-hjælp fra Forældrene." <br>
</span>
</td>
</tr>
</table>
<br>

<h1 style="text-align: center;"> Ville Jais-Nielsen (1886-1949) </h1>
Ville Jais-Nielsen tilhører kredsen af modernister i dansk kunst. Hun uddannede sig først til kunsthåndværker i København, og rejste i 1912 til Paris for at studere maleri. Som kvinde havde man på det tidspunkt adgang til en særskole for kinder under Det Kgl. Danske Kunstakademi. Ønskede man en mere tidssvarende uddannelse, måtte man til Paris, hvor private kunstskoler gav adgang til kvinder på lige fod med mændene.
<br><br>
Vilhelmine Oppenheim (som hun hed, før hun blev gift) blev optaget som elev hos den franske maler Othon Friesz, en markant, moderne profil på kunstscenen i Paris. I de følgende to år forsatte hun sine studier hos de mest fremtrædende repræsentanter for modernismen i Norden: den danske maler Harald Giersing og den norske maler Henrik Sørensen. Hun debuterede i 1916 på Kunstnernes Efterårsudstilling, der var en central platform for den unge kunst og kom tilbage hertil hvert år frem til 1919.
<br><br>
Ægteskabet med kunstnerkollegaen Jais Nielsen fra 1920 betød, at Ville Jais-Nielsen i de efterfølgende år måtte dele sin tid mellem rollen som kunstner og som hustru til sin mand og mor til deres tre børn. Det lagde en dæmper på udstillingsaktiviteten. Hun fastholdt dog sit kunstneriske virke og oplevede en særlig produktiv periode i 1943-45, hvor hun boede i Stockholm som flygtning på grund at sin jødiske herkomst. Et ophold i den sydfranske by Vence i 1949 blev ramme om et sidste højdepunkt i Ville Jais-Nielsens arbejde. Hun døde senere samme år.
<br><br>
I 1945 blev Ville Jais-Nielsen hædret med Thorvald Bindesbøll Medaljen og i 1947 med Eckersberg Medaillen. Trods en karriere, der strakte sig over næsten fire årtier og anerkendelse i sin levetid, er Ville Jais-Nielsens kunstnerskab i dag ukendt for de fleste. I forbindelse med Yvette Brackmans forskningsprojekt på SMK er fire malerier af hende blevet indkøbt til museets samling. Tre af dem hænger i dette rum og det fjerde vises i sal 262.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/13.jpg"/></p></td>
<td style="vertical-align: top;">
<h1> En stor mappe </h1>
<span style="font-weight: normal">
Tilbage i Sovjetunionen blev min far arresteret for at vare politisk dissident og sendt i Gulag-lejr i Sibirien.
<br><br>
Efter vi var kommet til USA, blev en mand ved navn Leon Gildesgame en ven af familien, da jeg var syv år gammel. Han var en filantrop, der støttede den jødiske dissidentbevægelse. Vi vidste ikke meget om jødiske skikke, da det jo var ulovligt at fejre jødiske højtider i Sovjetunionen, så i mange år inviterede Leon os hjem til sig til pesach. Han lagde mærke til, at jeg elskede at tegne, male og danse. Jeg plejede at danse på den store grønne græsplæne uden for hans hus. Den var enorm og helt flad; den oprindelige plan var at lave en tennisbane, men det blev aldrig til noget. Jeg have musik i mit hoved, og plænen var min uendelige scene. Leon spurgte, om han måtte sende nogle af mine kunstværker til Jerusalem Museum til en udstilling om børnekunst. Min mor gav ham en stor mappe med mindst tredive malerier og tegninger. Jeg ved ikke, had der blev af de værker, eller om de nogensinde blev udstillet. Min mor og jeg spurge efter dem flere gange, men vi fik dem aldrig tilbage.
<br><br>
Men livet gik videre. Efter femte klasse flyttede vi væk, og jeg så aldrig Leon eller hans familie igen. Jeg fortsatte med at lave kunst, og da jeg var femten, lavede jeg min første serie i stor skala. Den bestod af elleve abstrakte billeder udført i blandede medier, og temaet var undfangelse, ni måneders graviditet og fødsel. Det sidste maleri, selve fødslen, var et orange, rødt, gult og lilla udbrud af ren glæde. <br>
</span>
</td>
</tr>
</table>
<br>

<h1 style="text-align: center;"> Figurkomposition - Dorthe Aagesen </h1>
En kvindefigur, klædt i lyserødt, placeret i en stramt organiseret flade af enstonede farvefelter og indrammet og gennemskåret af markante sorte linjer: dette er hovedelementerne i denne monumentale komposition.
<br><br>
Billedet blev malet i 1949 under et ophold i den lille sydfranske by Vence, nær Nice. Både qua sit motiv (en kvinde på en balkon) og udførelsen (den strenge komposition med vagt på dekorative linjer og en enkel, varm palet) sender billedet hilsner til den franske tradition, der fik så stor betydning for Ville Jais-Nielsens kunstneriske udgangspunkt. Ikke mindst til Henri Matisse, der boede og arbejdede i Vence i årene 1943-48.
<br><br>
Maleriet demonstrerer forandringen i Ville Jais-Nielsens figurmaleri fra hun først tog livtag med genren som ung kunstner i 1910 erne. En stor enkelhed i kompositionen og næste skitseagtige, uafsluttede træk præger hendes
<br><br>
malerier fra det sidste årti. Dette billede blev et af Ville Jais-Nielsens allersidste. Hun døde få måneder senere, i november 1949.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/14.jpg"/></p></td>
<td style="vertical-align: top;">
<h1> Nature Morte med Frugtfad - Dorthe Aagesen </h1>
<span style="font-weight: normal">
Dette næsten monokrome maleri med grønne frugter på et hvidt fad vidner om en stor enkelhed, der kom til at præge Ville Jais-Nielsens kunst i 1940'erne. Fadet er placeret i et rum uden detaljer. Motivet er skåret helt ind til benet. Billedet udfolder sig frem for alt gennem det maleriske spil mellem fadets lysende kant, der er spartlet på i tykke lag, og frugternes, bordets og væggens nuancer af grå og grønne penselstrøg. Det er på én gang materielt nærværende og tyst og nedtonet.
<br><br>
Billedet er malet dét år, Ville Jais-Nielsen på grund af sin jødiske herkomst måtte forlade Danmark sammen med sin datter Lise Jais (1922-1996) og søge landflygtighed i Stockholm, mens resten af familien blev tilbage. Flugten til Sverige med fiskekutter fra Gilleleje var voldsomt dramatisk og lykkedes først efter to forgæves forsøg. Ikke desto mindre blev opholdet af stor kunstnerisk betydning.
<br><br>
Efter hjemkomsten fortalte Ville Jais-Nielsen i et interview: "Jeg følte det, som om jeg først rigtigt modnedes deroppe. Jeg fik så mange nye indtryk, der gjorde sit til, at jeg følte mig beriget - men først og fremmest betød det rigtig ro til at arbejde - jeg kunne for alvor koncentrere mig om opgaven." <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/15.jpg"/></p></td>
<td style="vertical-align: top;">
<h1> Orkester - Dorthe Aagesen </h1>
<span style="font-weight: normal">
En stor del af motiverne til Ville Jais-Nielsens kunst blev efter giftermålet med Jais Nielsen fundet inden for hjemmets fire vægge, først i lejligheden i Westend på Vesterbro, siden i en villa på Tjørnevej i Lyngby og fra 1933 på Vingårds Allé i Hellerup. Sønnen Henrik Jais-Nielsen (f. 1930) oplyser, at det ofte blev børnenes lod at stå model for deres mor. Men også familiens livlige selskabsliv kastede motiver af sig.
<br><br>
Henrik Jais-Nielsen fortæller: "... endnu mens mor levede, arrangerede mine forældre et antal musikaftener med indbudte venner og bekendte. Min fars medarbejder gennem mange år, Mogens Frese, spillede violin, og en dame, som hed Margrete Dahl, spillede piano. Gasterne sad afslappede rundt om musi-kerne, og en ny ven af huset, Bjørn Wiinblad, lå naturligvis på gulvet og tegnede sine poetiske figurer, som senere skulle blive en millionsag." Gæsterne var primært Jais Nielsens bekendtskabskreds. Sin egen kreds af kunstnervenner fik Ville Jais-Nielsen under sin landflygtighed til Sverige i 1943-45. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/16.jpg"/></p></td>
<td style="vertical-align: top;">
<h1> Dobbeltportræt - Dorthe Aagesen </h1>
<span style="font-weight: normal">
To piger, måske søstre, er udgangspunktet for denne kraftfulde komposition, hvor Ville Jais-Nielsen viser sine evner som moderne maler.
<br><br>
Billedet er konstrueret omkring de to pigers placering i rummet: Den ene sidder over en bog, lettere drejet i forhold til billedplanet, mens den anden læner sig ind over hende i en position, der understøtter den diagonale retning ind i billedrummet, mens hun med armenes placering spænder billedfladen ud i både højden og bredden. Paletten er reduceret til en enkel kombination af hvidt, blåt og grønt med kontraster af orange, rosa og sort.
<br><br>
Såvel figurer som baggrund er beskrevet med markante, rytmiske penselstrøg, en teknik der blev introduceret af den franske maler Paul Cézanne, som Ville Jais-Nielsen kan have lært at kende under studierne i Paris eller hos sine to nordiske og begge meget fransk-orienterede læremestre.
<br><br>
Også motivet med de to piger, der ligner hinanden og skaber et formelt ekko igennem billedrummet, forbinder maleriet med en modernistisk tradition. I de følgende år skulle Ville Jais-Nielsen gradvis løsne sit formsprog op og samtidig tage sin fortolkning af portrætgenren i nye retninger. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/17.jpg"/></p></td>
<td style="vertical-align: top;">
<h1> Nature Morte - Dorthe Aagesen </h1>
<span style="font-weight: normal">
Denne lille stramme komposition med en frugtskål og en blomst er blandt de tidligste værker, vi kender fra Ville Jais-Nielsens hånd. Maleriet er signeret "VO", da Ville i 1913 stadig brugte sit fødenavn Oppenheim.
<br><br>
Billedet er malet af en ung kunstner, der endnu var under uddannelse: Året før havde hun studeret i Paris; nu var hun tilbage i København og fortsatte studierne hos den danske maler Harald Giersing som hans første elev. Maleriet blev indleveret til den censurerede forårsudstilling på Charlottenborg i 1913, men ikke antaget. Der skulle gå yderligere tre år, før hun fik sin udstillingsdebut.
<br><br>
Opstillingen var et yndet motiv blandt tidens moderne malere: Det var frigjort fra kravet om et fortællende indhold, som stod centralt i den klassiske akademiske tradition og gav mulighed for at fokusere på arbejdet med komposition, farve og penselstrøg. Opstillinger - eller "nature mortes" - som Ville Jais-Nielsen selv kaldte dem, skulle sammen med portrætter optage hende hele livet, idet hun til stadighed udviklede sin fortolkning af genren. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/18.jpg"/></p></td>
<td style="vertical-align: top;">
<h1> At konvertere </h1>
<span style="font-weight: normal">
Da jeg var barn, talte mine forældre ofte om den antisemitisme, de have oplevet i Sovjetunionen, og samtidig konverterede mange af deres nyligt immigrerede intellektuelle jødiske venner til den russisk-ortodokse kristendom. Helt fra jeg var lille var jeg stærkt opmærksom på grundene til at konvertere. Min første direkte protest kom, da min veninde Lara skulle konvertere.
<br><br>
Laras forældre ankom til USA som sovjetiske dissidenter i 1974. Hendes far var barnebarn af Maxim Litvinov, en russisk revolutionær og fremtrædende sovjetisk statsmand. Hendes mor var datter af Lev Kopelev, en sovjetisk forfatter og fremtrædende dissident.
<br><br>
Lara var seks år på det tidspunkt, og vi legede ofte sammen. Jeg var tre år ældre og født i USA; Lara blev født et sted i Sibirien, efter at hendes forældre var blevet forvist af det sovjetiske regime. Lara og jeg blev hurtigt venner og legede, spillede spil og gik på eventyr, mens vores forældre højlydt diskuterede politik og hjalp andre nyankomne dissidenter.
<br><br>
Da Laras forældre besluttede, at hun skulle konvertere og blive kristen, deltog jeg i hendes dåb, der blev udført af Fader Misha Meyerson. Meyerson og hans kone Olga var nære venner af familien. De havde begge konverteret fra jødedommen til russisk-ortodoks kristendom. Efter ceremonien tog vi hjem til familiens hus for at fejre det. Lara tog mig op på sit værelse for at vise mig den ikon, der stod på et lavt bord ved siden af hendes seng. Hun viste mig, hvordan hun havde lært at knæle foran ikonen for at bede. Og jeg udbrød: "Du kan bede til den ikon, lige så tosset du vil - du vil altid være jøde!" Lara løb grædende ud til sine forældre og fortalte dem, hvad jeg havde sagt. Den dag i dag skammer jeg mig stadig. Det, jeg sagde, kom ud af en frygt, en følelse af, at selvom man konverterer - kan man stadig ikke gemme sig. <br>
</span>
</td>
</tr>
</table>
<br>

<h1 style="text-align: center;"> Maleren Tom Petersen, Siddende i en Veranda og Landskab - Laura Nørholt </h1>
<p align="center"><span style="font-size: 80%"> Åh, når jeg tænker tilbage, så synes jeg, at jeg har haft det skønneste Liv, man kan ønske sig. Altid kunnet rejse, altid kunnet komme til de Steder, man helst vilde, og altid haft rigeligt at bestille. Så kan man da ikke forlange mere af sit Liv. </span></p>

Sådan udtalte Marie (f. Marry) Henriques om sit liv i sit 76. leveår, to år før sin død. Henriques startede sin kunstneriske uddannelse som elev af den danske maler Frants Henningsen. Herefter blev hun elev af den belgiske maler Alfred Stevens i Paris, for igen at vende hjem til København og studere på Kunstakademiets Kunstskole for Kvinder. Henriques var en af de førende kræfter i stiftelsen af Kvindelige Kunstneres Samfund i 1916 og herefter Kunstnernes Statsunderstøttede Croquisskole, der blev etableret i 1918 som et modsvar til Kunstakademiets kønsopdelte undervisning.
<br><br>
Henriques var af den overbevisning, at kunsten ikke måtte stå stille. Og stille stod hun heller ikke selv. Maleren Tom Petersen, siddende i en veranda, som Henriques testamenterede til Statens Museum for Kunst, afbilder et rum fra Hotel Harmonien i Ærøskøbing, og Landskab, der afbilder en bjergskråning fra Italien.
<br><br>
Henriques voksede op i indre København i en familie, der var en del af det jødiske borgerskab. Hjemmet fungerede som kulturelt samlingspunkt, hvor blandt andre kunstneren Carl Bloch var fast gæst i huset. I litteraturen om Marie Henriques fylder hendes jødiske baggrund dog ikke meget. Hendes efterkommere har dog berettet, at hun kort før sin død skulle været blevet anbragt i eksil på kuranstalten Montebello i Helsingør, i ly for nazisterne.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/19.jpg"/></p></td>
<td style="vertical-align: top;">
<h1> Hvor som helst, jeg turde </h1>
<span style="font-weight: normal">
Jeg flyttede hjemmefra som syttenårig. Fra min mors hjem i New Haven flyttede jeg til Chicago for at studere pà The Art Institute of Chicago.
<br><br>
Skolen have kun ganske få kollegieboliger, og de var dye, så de sendte mig et kort over de forskellige kvarterer i Chicago, så jeg selv kunne finde et sted at bo. Kortet var farvekodet og opdelt i forskellige områder efter race og etnicitet. South Side var brun og stod anført som afroamerikansk, inden for det omåde lå Hyde Park, der stod opført som blandet. Så var der den svenske del; Little Italy; den ukrainske landsby; den polske by; Pilsen, som var Latino; og så var der en nordlig forstad ved navn Skokie, der stod opført som jødisk - det eneste sted, der passede til min profil.
<br><br>
Jeg kendte godt til Skokie. I 1977 havde nazister planlagt en demonstration i byen, der førte til en skelsættende afgørelse angående ytrings- og forsamlingsfrihed i den amerikanske højesteret. I sagen, hvor National Socialist Party of America sagsøgte landsbyen Skokie, besluttede den amerikanske højesteret, at en persons påstand om indgreb i ytringsfriheden øjeblikkeligt skal gennemgås af retsvæsenet. Afgørelsen faldt til fordel for det amerikanske nazistparti og tillod dem at marchere i Skokie. Det var et eksempel på styrken af The First Ammendment i den amerikanske forfatning. Dommen fastholdt princippet om, at ytringsfrihed er en universel rettighed, uanset hvor stødende budskabet eller taleren er.
<br><br>
Jeg lejede en lille lejlighed i Lathrop Homes, et arbejderkvarter, som lå mellem det polske område Bucktown og latinoområdet Logan Square - huslejen var lav og jeg havde plads nok til at have atelier i lejligheden. Som kunstner kunne jeg bo hvor som helst, jeg turde. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/20.jpg"/></p></td>
<td style="vertical-align: top;">
<h1> Etruskisk Sarkofag i Louvre og Kore med Granatæble, Berlin - Laura Nørholt </h1>
<span style="font-weight: normal">
Motiverne for disse akvareller fandt Marie Henriques på to studieture: Fra Louvre i Paris ser vi en arkaisk, etruskisk terrakottasarkofag dateret til 520-510 f.Kr., og fra et besøg i antik-samlingen i Berlin har hun afbildet en arkaisk, græsk marmorkore dateret til 570 f.Kr., der i dag befinder sig på Pergamonmuseet.
<br><br>
Henriques' fascinationen af skulpturstudier opstod på en tur til Stockholm i 1909, hor hun studerede skulpturen af St. Jørgen og Dragen i Storkyrkan. Sideløbende var hun stødt på afbildninger af de polykrome (fra græsk: poly = mange, chroma = farve) arkaiske græske skulpturer, der fangede hendes interesse. De var i løbet af 1880'erne blevet udgravet på Akropolis, og Henriques drog i 1910 for første gang til Grækenland, sammen med arkæologen Frederik Poulsen.
<br><br>
Det særlige ved disse skulpturer var deres tydlige farverester, der havde vakt opsigt blandt samtidens arkæologer. De fleste udgravede skulpturer var blevet overleveret i kalkstenens eller marmorens hvide farve, og den hvide skulptur var længe blevet set som et ideal. Farveresterne gjorde, at skulpturerne ikke kunne afstøbes og på denne måde kopieres til de europæiske afstøbningssamlinger, da det ville trække farven af. Derfor rejste kunstnere til Athen, gerne i samarbejde med arkæologer, for at dokumentere de nye fund.
<br><br>
Henriques' skulpturgengivelser blev publiceret i arkæologiske fortegnelser over akropolisudgravningernes fund, og trykt som litografier og uddelt til de danske folkeskoler. Hendes bearbejdninger af de polykrome, arkaiske skulpturer blev af flere i samtiden anset som nøjagtige gengivelser og pålidelige vidnesbyrd. Mens andre så dem som overgjorte kunstneriske fortolkninger. Man kan stadig i dag stille spørgsmålet: Er akvarellerne kopier eller kunstværker i sin egen ret? <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/21.jpg"/></p></td>
<td style="vertical-align: top;">
<h1> Judenhut </h1>
<span style="font-weight: normal">
I det trettende århundrede begyndte de kristne myndigheder at påbyde, at jøder skulle bære særligt tøj, så de kunne genkendes. I England bestod det i et mærke, men i tysktalende omåder var det den såkaldte pileus, som blev kendt som en Judenhut eller jødehat. Historiske kilder tyder på, at visse jødiske samfund kan have gjort modstand på forskellige måder - for eksempel ved at runde hattene af for at gøre dem mindre tydeligt spidse. Andre synes aktivt at have taget hattene til sig som et symbol på trods og stolthed.
<br><br>
For de europæiske kristne blev den spidse hat dog et mere og mere forhadt symbol, der ikke kun blev forbundet med jøder, men med en hel række kriminelle og lyssky skikkelser. I byen Seligenstadt i Tyskland blev der i slutningen af 1300-tallet udskrevet en lov, der tvang alle ågerkarle til at bære en jødehat, også selvom de ikke var jøder. Det samme gjaldt kristne kvinder, der indlod sig med jøder. Denne praksis spredte sig derefter i mange tysktalende områder og kom også til at omfatte mænd, der var dømt for trolddom, kætteri og tyveri.
<br><br>
Inden længe ble spidse hatte forbundet med eventyrernes magi og ondskab. Disse jødehat-lignende hatte optræder i den tidlige moderne tyske folklore i afbildninger af spædbørnsspisende trolde, troldmænd og magiske dværge. De blev samtidig forbundet med forskellige former for adfærd, der blev tilskrevet jøder: de pugede skatte sammen, handlede med ædelsten og var generelt både snedige og ikke til at stole på.
<br><br>
Billederne på gulvet er gengivet i kunsthistorikeren Ulla Haastrups artikel 'Jødefremstillinger i dansk middelalderkunst' i bogen Dansk Jødisk Kunst, udgivet på Rhodos i 1999. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/22.jpg"/></p></td>
<td style="vertical-align: top;">
<h1> Dronning Esther </h1>
<span style="font-weight: normal">
Der findes et billede af mig, hvor jeg som femårig er klædt ud som dronning Ester i et kostume, min mor syede til mig. Jeg kan huske, at hun ikke have tid til at gøre det færdigt, så skulderstropperne var sat på med sikkerhedsnåle. Jeg står og stirrer tomt ud i rummet; det ene øje trækker lidt til siden, og jeg har en gylden papkrone på hovedet. Den sidder lidt skævt.
<br><br>
Anledningen var den jødiske helligdag og forårsfest Purim. Kostumet skulle bruges til festen i min børnehave. Min bedstefar indrammede det sort-hvide billede af mig og limede derefter små, indrammede runde billeder af mine forældre og mine to brødre på rammen - som en beskyttende stjernekreds omkring mig.
<br><br>
Historien fra Esters Bog genopføres under Purim-festlighederne. Ester, der er gift med den persiske kong Ahasverus (Xerxes), forhindrer kongens rådgiver Haman i at udrydde jøderne i det persiske imperium. Fortællingen om den vandrende jøde, eller den evige jøde, som han også kaldes, er en bevidst omvendt udgave af historien. Jøden gives samme navn som den person, der har magten til at udslette dem.
<br><br>
Den "jødiske" Ahasverus-skikkelse dukker første gang op under dette navn i det 17. år-hundrede, men der er spor af ham allerede tilbage i det 13. En almen stemning i tiden, der var opstået i kølvandet af korstogene, førte til omfattende krænkelser af jøder i Europa. De polemiske forhold mellem religionerne, der opstod efter det første korstog i 1096, hvor kirken havde opfordret til hellig krig imod de vantro, dæmoniserede og ghettoiserede de europæiske jøder og gjorde dem til ofre for razziaer, massakrer og andre former for vold og udelukkelse. <br>
</span>
</td>
</tr>
</table>
<br>

<h1 style="text-align: center;"> Ahasverus på Vandring - Peter Nørgaard Larsen </h1>
Skulpturen er på flere måder usædvanlig. Den skildrer en figur i bevægelse og bryder dermed med det klassiske skulpturideal, der fordrede ro og harmoni. Figuren er heller ikke på klassisk vis skøn og atletisk, men senet og mager.
<br><br>
Carl Peters tilhørte den generation af billedhuggere, der fulgte efter Bertel Thorvaldsen og Herman Wilhelm Bissen. En generation, der er blevet beskrevet som hjemløse og præget af stilstand, som søvngængere, der manglede mål og retning. Og måske er der noget om snakken, men med sin lille figur Ahasverus på vandring gør Peters alt for at bryde sin generations handlingslammelse.
<br><br>
Ahasverus, den evige jøde, bliver i folkesagn fra 1200-tallet dømt for ikke at tilbyde Jesus hvile under korsvandringen til Golgatha. Straffen er at Ahasverus skal vandre hvileløst rundt på jorden til evig tid. I Danmark bliver Ahasverus en folkelig sagnfigur i 1600-tallet og romantiske digtere som H.C. Andersen og Ingemann bruger figuren i deres dramatiske digte. I Peters fortolkning af Ahasverus viser kunstneren udmattelsen og smerten i ansigtet med den åbne mund og de sammenknebne øjne. Den evige vandren er omsat i den akavede stilling, der skildrer en person midt i et skridt. De jødiske træk følger 1800-tallets jøde-klichéer, men figuren fremstår i sin form og sit udtryk som en allegorisk fremstilling af hjemløshed.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/23.jpg"/></p></td>
<td style="vertical-align: top;">
<h1> En lyserød Post-it </h1>
<span style="font-weight: normal">
På en lyserød Post-it seddel fra 2010 eller deromkring have min mor skrevet en huskeliste. Øverst på sedlen står to mobiltelefonnumre på hendes nære venner, Zoya Prizel, der også have overlevet Holocaust, og dennes mand, Kolya.
<br><br>
Derefter står: "Chasya Miami", som er hendes kusine på både sin mors og fars side (fordi to brødre giftede sig med to søstre), og som nu bor i Miami.
<br><br>
Derefter følger en liste over navne:
<br><br>
Leybl, som var hendes fars storebror (myrdet).
<br>
Yidl, hendes fars yngre bror (myrdet).
<br>
Jossi Aron, min bedstefar (myrdet).
<br>
Zuske, lillebror til min bedstefar (overlevede, døde i 1949 af prostatakræft i Lviv, hvor han er begravet).
<br>
Velfi, bror (overlevede og boede i Kuybyshev og var i live, da min mor besøgte Sovjetunionen i 1990 efter at have forladt landet i 1959, men hun nåede ikke at se ham).
<br>
Khatzkl, den yngste bror (overlevede, boede i Ukraine).
<br>
Chaya, sester (myrdet).
<br>
Dverl, en anden søster, aldrig gift (myrdet).
<br><br>
Deres mor Baba Khana Tendler, som også blev myrdet.
<br><br>
Det var den skæbne, der overgik alle de jøder, som ikke var i stand til at undslippe.
<br><br>
Min morfar Jossl Aron blev indkaldt under krigen og tunget til at blive tilbage. Han blev sammen med sin mor og fire af sine søskende myrdet i Sarny, Ukraine, i 1943. De blev tvunget til først at grave deres egen grav, hvorefter de blev skudt, så de faldt ned i den. Min bedstemor Vera og alle hendes børn, herunder min mor, havde held til at flygte. De forlod Sarny i juni 1941 på et godstog sammen med resten af de få heldige, der fik lov til at gå ombord på det tog. <br>
</span>
</td>
</tr>
</table>
<br>

<h1 style="text-align: center;"> Den Russiske, Billedhugger, Tegner og Grafiker Chana Orloff - Dorthe Aagesen </h1>
Dette portræthoved er udført i Paris, hvor den danske billedhugger Adam Fischer boede i den lange årrække fra 1913-1933 sammen med sin hustru, maleren Ellen Fischer. Adam Fischer var oprindelig selv maler og vendte sig først mod skulpturen efter ankomsten til Paris. Med inspiration fra bl.a. kubismen udviklede han her et stramt, forenklet, geometrisk formsprog og bleven vigtig fornyer af dansk billedhuggerkunst.
<br><br>
Mellem 1900 og 1940 var Paris et internationalt centrum, der tiltrak kunstnere fra store dele af verden. Til dette miljø hørte tegneren og billedhuggeren Chana Orloff, som var født i det daværende russiske kejserrige (nu Ukraine). Orloff arbejdede selv med portrætter og med menneske- og dyrefigurer i materialer som sten, marmor, bronze og frem for alt træ. Fishers portræthoved kan derfor både ses som en skildring af en nær kunstnerkollega og som et udtryk for Fischers kunstneriske position i 1916, hvor det gjaldt om at forenkle motivet og finde ind til formens essens.
<br>

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/24.jpg"/></p></td>
<td style="vertical-align: top;">
<h1> Stående Kvindelig Model og Siddende Kvindelig Model - Dorthe Aagesen </h1>
<span style="font-weight: normal">
Chana Orloffs tegning har karakter af en modelstudie, der på én og samme tid skildrer kroppens former og undersøger dens geometri - måske som forberedelse til en skulptur. Endnu en modeltegning findes på den anden side af arket. Orloffs skulpturelle udtryk omkring 1917 var kendetegnet ved fyldige, flydende, afrundede former. Hendes fortrukne motiver var kvinder, mødre med børn, fugle og andre dyr skildret med stor sans for de vitale kræfter i mennesket og naturen. Mod slutnin-gen af karrieren ændredes hendes udtryk i retning af en skærpet linjeføring og en højere grad af bevægelse og handling i motiverne.
<br><br>
Da hun udførte disse tegninger, var Orloff endu i begyndelsen af sin karriere som billedhugger. Hun var født i det daværende russiske kejserrige (nu Ukraine) men på grund af antisemitisme emigrerede hun i 1905 med sin familie til Palæstina og uddannede sig her til syerske. I 1910 tog Orloff videre til Paris for at fortsætte sin uddannelse i modebranchen men ændrede planer og valgte i stedet at søge optagelse på en kunstskole. Snart blev hun en del af det internationale kunstmiljø i byen og kom også til at kende den danske kunstner Adam Fischer. Tegningerne stammer fra Adam og Ellen Fischers samling. De blev doneret til SMK af parrets datter, Tora Garde i 1982. <br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/refuse/25.jpg"/></p></td>
<td style="vertical-align: top;">
<h1> Blækhus med Fire Kvindefigurer - Peter Nørgaard Larsen </h1>
<span style="font-weight: normal">
Som andre kvinder, der pga. deres køn var udelukket fra kunstakademiet, måtte Juliette Meyer (1863-1949) søge privat undervisning for at forfølge sine ambitioner om at arbejde som billedhugger. I midten af 1880'erne mødte hun den jævnaldrende kunstner Jens Ferdinand Willumsen (1863-1958) og blev hans privatelev og senere forlovede. Parret giftede sig 1890, og sammen fik de sønnerne Jan Bjørn og Bode Bertel.
<br><br>
Juliette Willumsens karriere som billedhugger var relativ kort og udfoldede sig primært, mens hun 1890-1902 var gift med J.F. Willumsen. Hun udstillede i flere år på Den frie Udstilling som gæst (1897-1900) for hun endelig i 1901 blev optaget som medlem af udstillingsfællesskabet. Blandt de dominerende mandlige medlemmer som Johan Rohde og Kristian Zahrtmann var der stor modstand mod kvindelige kunstnere. Noget som i høj grad var med til at begrænse deres karrieremuligheder.
<br><br>
Juliette Willumsens skulpturer vakte opmærksomhed og blev rosende omtalt i samtidens presse, også selv om Politiken i 1897 i tråd med tidens misogyni omtalte hende nedladende som "Malerens unge Hustru." Men avisen roste hendes hvide fajancefigurer, der var fyldt med "graciøst Skælmeri og Finfølelse." Betegnelsen kvindekunst blev ikke brugt i dette tilfælde, men den lå snublende nær.
<br><br>
Juliette Willumsen udstillede især mindre figurer og figurgrupper i hvid fajance og porcelæn, som placerer sig i forlængelse af tidens interesse for det stiliserede og dekorative, der under betegnelsen skønvirke for alvor slår igennem i Danmark i årene omkring 1900. I de samme år er der flere kunstnere, der udmærker sig ved at anvende et stiliseret og forenklet billedsprog som Susette Holten, Elise Konstantin-Hansen, Gerda Wegener og Henriette Hahn-Brinkmann: Kunstnere som efterhånden er blevet indskrevet i kunsthistorien. Det går langsomt, men det sker gradvist og Juliette Meyer Willumsen er en af de sidste opdagelser. <br>
</span>
</td>
</tr>
</table>