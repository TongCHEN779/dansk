---
layout: archive
title: ""
permalink: /laesning/museet_storm/
---

<style>
    table {
        border-collapse: collapse;
        width: 100%;
    }
    th, td {
        border: 1px solid #dddddd;
        padding: 8px;
        text-align: left;
    }
    /* Customize width for specific columns */
    th:nth-child(1), td:nth-child(1) {
        width: 30%; /* First column */
    }
    th:nth-child(2), td:nth-child(2) {
        width: 70%; /* Second column */
    }
</style>

<h1 style="text-align: center;"> Den Censurerede Udstilling om Censur </h1>
<br>
(Alle tekster og billeder er kopieret [herfra](https://frederiksbergmuseerne.dk/da/udstillinger/den-censurerede-udstilling-om-censur/).)
<br><br>
En bog, der ikke kan brænde. Et rivejern, som Koranen er blevet revet på. En skabelon af en mandlig brystvorte, der kan bruges til at dække kvindelige brystvorter, så man kan omgå censuren på sociale medier. Ny udstilling på museet STORM sætter fokus på satiriske reaktioner på censur. <br><br>
Satire er en af de mest censurerede kunstformer. Gennem århundreder har kirker og stater kriminaliseret og fordømt satire, og endnu i dag forsøger adskillelige aktører at kvæle satiren. Det kan fx være terrorister, der truer satirikere, eller sociale medier, der udelukker dem.<br><br>
Det siges ofte, at censur gør satiren mindre vovet og sprælsk, da mange formentlig vil holde igen, hvis de risikerer at miste deres job, deres frihed eller deres liv. Den censurerede udstilling om censur viser imidlertid, at censuren ikke blot har intimideret, men også inspireret satirikere. For den har også fået dem til at opfinde nye symboler og nye måder at omgå og latterliggøre censuren på. <br><br>
Udstillingen viser værker, der udelukkende er blevet til, fordi der har eksisteret – og stadig eksisterer – aktører, der forsøger at kvæle satirikernes stemmer. Den giver et sjældent indblik i, hvordan satirikere siden begyndelsen af 1800-tallet har betragtet censuren som et kreativt benspænd snarere end en spændetrøje. <br><br>
Den censurerede udstilling om censur bygger på omfattende forskning og præsenterer over 60 værker og dokumenter fra 1800-tallet til i dag, med hovedfokus på de seneste to årtier. Udstillingen viser værker af blandt andre Charlie Hebdo, Margaret Atwood, Firoozeh Bazrafkan, Wulffmorgenthaler, Monty Python, Ingmar Bergman og Honoré Daumier. Der vil ikke være Muhammed-tegninger på udstillingen, men der vil være værker, der tematiserer, at man ikke kan tegne ham. De udvalgte værker er eksempler på, at censuren ikke blot har hæmmet den moderne satiriske kunst, men også har bidraget til dens udvikling på nye og interessante måder. Uden censuren ville disse værker ikke være blevet til.

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/ms/1.jpg"/></p></td>
<td style="vertical-align: top;">
<h1> Erklæring om menneskets og borgerens rettigheder 1789 </h1>
<br>
<span style="font-weight: normal">
I den franske menneskerettighedserklæring fra 1789 står der i kap. 11, at "enhver borger kan tale, skrive og trykke frit, men må dog forholde sig til misbruget af denne frihed som fastsat af loven". Det indledte en lang kamp om ytringsfriheden, som også kom til udtryk i satiren.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/2.jpg"/></p></td>
<td style="vertical-align: top;">
<h1> Danmarks Riges Grundlov 1849 </h1>
<br>
<span style="font-weight: normal">
Inspireret af den franske menneskerettighedserklæring afskaffes forcensuren i den danske grundlov, hvor der i kap. 91 står: "Censur og andre forbyggende Forholdsregler kunne ingensinde påny indføres." Lignende rettigheder indførtes over hele Europa i løbet af 1800-tallet. Dog var der stadig mange forbud imod f.eks. blasfemi og majestætsfornærmelse.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/3.jpg"/></p></td>
<td style="vertical-align: top;">
<h1> Pærerne - Anonym 1834 </h1>
<br>
<span style="font-weight: normal">
I 1831 blev satiretegneren Charles Philipon anklaget for majestætsfornærmelse. Under retssagen tegnede han et portræt af kongen og derefter tre billeder, der gradvist transformerede kongen til en pære. Så erklærede Philipon, at hvis alle tegninger, der mindede om kongen, skulle retsforfølges, så skulle folk kastes i fængsel for at tegne en pære. Philipons tegning blev legendarisk, og inden længe var Paris' mure og satireblade fulde af pærer, som myndighederne ikke kunne forbyde.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/4.jpg"/></p></td>
<td style="vertical-align: top;">
<h1> Hr. X...? - Andre Gill 1868 </h1>
<br>
<span style="font-weight: normal">
I 1868 udkom satirebladet L'Eclipse med en melon på forsiden. Det var en "hyldest" til en "højtstående embedsmand" i form af et portrast, "hvori ingen ville vare fristet til at genkende sig selv". Men alle kunne se, at melonen lignede dommeren Delesvaux, der have idømt mange satiretegnere hårde straffe. Da Delesvaux efterfolgende lagde sag an, skrev de franske satireblade, at han nu også retsforfulgte frugt og grønt.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/5.jpg"/></p></td>
<td style="vertical-align: top;">
<h1> Tænker-klubben. Også et nyt tysk selskab. - Anonym 1819 </h1>
<br>
<span style="font-weight: normal">
Satire over de såkaldte Karlsbad-beslutninger, som indskrænkede ytringsfriheden i de tysksprogede områder. Et selskab af lærde mænd har fået mundkurv på. I baggrunden annoncerer et skilt, at mantil mødet vil betænke vigtige spørgsmål, herunder hvor længe tænkningen mon vil forblive tilladt.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/6.jpg"/></p></td>
<td style="vertical-align: top;">
<h1> Den tyske Michel i censurens vold - Johann Richard Seel 1843 </h1>
<br>
<span style="font-weight: normal">
I midten ses Michel, som personificerer det tyske folk, med en hængelås i munden. Til højre lægger Frederik Wilhelm 4. af Preussen englen Germania (Tyskland) i kæder, mens Ernst August 1. af Hannover beskærer hendes vinger. Til venstre ses en kvindelig personificering af censuren med saks og ragekniv. En jesuit fører hende hen til fyrst Metternich, der var hovedarkitekten bag censuren i de tysksprogede områder. Metternich var allieret med den katolske kirke, og jesuitten viser ham en Luther-bibel, der er censureret efter katolske forskrifter.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/7.jpg"/></p></td>
<td style="vertical-align: top;">
<h1> En lukket kæbe til John Bull - Anonym 1795 </h1>
<br>
<span style="font-weight: normal">
Reaktion på indførelsen af to nye love, der indskrænkede englændernes ytringsfrihed. Til højre ses John Bull, der personificerer England, med en stor hængelås gennem kæben. Til venstre ses premierminister Willam Pitt med nøglen til hængelåsen. Pitt siger: "Bare rolig Johnny, det vil ikke gøre ondt, og du vil næppe mærke det, når først du har vænnet dig til det - det vil blot forhindre din tunge i at løbe så hurtigt i fremtiden."
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/8.jpg"/></p></td>
<td style="vertical-align: top;">
<h1> En fribåren englænder! Genstand for verdens beundring!!! Og for omkringliggende nationers misundelse!!!!! </h1>
<br>
<span style="font-weight: normal">
Satire over englændernes image som frie. De er nok født frie, da der ikke længere er forcensur i England, men reelt er de ufrie, da de bliver retsforfulgte for deres ytringer, efter de er blevet offentliggjort. De har stadig en hængelås i kæben, hvorpå der står: "ikke noget brokkeri".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/9.jpg"/></p></td>
<td style="vertical-align: top;">
<h1> Censurens genopstandelse: 'Og den genopstod på tredjedagen fra de døde' - Grandville 1831 </h1>
<br>
<span style="font-weight: normal">
Efter revolutionen i Frankrig i 1830 blev forcensuren af satiretegninger afskaffet. Imidlertid indførte regeringen snart nye love, der begrænsede ytringsfriheden. Derfor genopstår chefen for censuren, grev d'Argout, her med en stor saks i favnen. Modsat Kristus har han djævlekløer på tæerne.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/10.jpg"/></p></td>
<td style="vertical-align: top;">
<h1> Censorer - Grandville 1835 </h1>
<br>
<span style="font-weight: normal">
I 1835 genindførtes forcensuren af satiretegninger i Frankrig. Derfor ser man her otte karikerede censorer omkring et bord med satiretegninger og en stor saks. En af dem udbryder: "Åh! Det er dog for meget! At lave karikaturer af os censorer! De skal have en lærestreg, de kunstnere. Lad os klippe!"
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/11.jpg"/></p></td>
<td style="vertical-align: top;">
<h1> Uden titel - Marco de Angelis 2019 </h1>
<br>
<span style="font-weight: normal">
I 2019 besluttede New York Times at droppe satiretegninger efter anklager om antisemitisme. Mange satiretegnere protesterede imod avisens beslutning, og nogle anvendte saksen som symbol på den nye censur. Her er satiretegningen klippet ud.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/12.jpg"/></p></td>
<td style="vertical-align: top;">
<h1> Rejsebilleder - Heinrich Heine 1827 </h1>
<br>
<span style="font-weight: normal">
Et af kapitlerne i Heinrich Heines Rejsebilleder er en satire over censuren. Kapitlet består næsten udelukkende af de streger, datidens censorer indsatte i stedet for slettede ord, så man ikke skulle sætte hele bogen på ny. Den tilbageblevne tekst lyder: "de tyske censorer --- idioter".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/13.jpg"/></p></td>
<td style="vertical-align: top;">
<h1> Udflytningen af censuren - Eugene Delacroix 1822 </h1>
<br>
<span style="font-weight: normal">
I 1822 blev forcensuren for lange tekster ophævet i Frankrig. Det fejres i denne satire, hvor en gruppe censorer køres væk i en hestevogn. De sakse, censorerne tidligere anvendte til at klippe uønskede dele ud af billeder og tekster, har nu fået vinger og flyver mod himlen.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/14.jpg"/></p></td>
<td style="vertical-align: top;">
<h1> Skizzer VIII - Anonym 1841 </h1>
<br>
<span style="font-weight: normal">
Satire over den danske presse. Satirebladet Corsaren gengav datidens danske aviser som personer, der underdanigt bukker og skraber for kongen. Mest krybende er Dagen, dernæst følger Folkeavisen, Berlingske Tidende m.fl. Bagest går Corsaren og i hestevognen ses den franske avis Figaro, der startede som et satireblad.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/15.jpg"/></p></td>
<td style="vertical-align: top;">
<h1> Jagten på bogstaverne. Scene fra det gamle Frankrigs historie - Anonym 1828 </h1>
<br>
<span style="font-weight: normal">
I 1828 indskrænkede en ny lov ytringsfriheden i Frankrig. I baggrunden ser man derfor nogle censorer, der er udstyret med sakse, jagte en række bogstaver, der danner ordet 'litteratur'. I forgrunden jagter tre børn en uskyldig ABC. De repræsenterer befolkningen, som bliver umyndiggjort af censuren. Deres ganstativer vidner om, at de ikke formår at stå på egne ben.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/16.jpg"/></p></td>
<td style="vertical-align: top;">
<h1> Den 'gode' presse - Anonym 1847 </h1>
<br>
<span style="font-weight: normal">
Censuren er her en monstrøs person, hvis hoved er en stor soks med øjne, der overvågner den 'gode' presse, der bliver latterliggjort som en flok små, artige skoledrenge. Verset lyder: "Søde hellige censur, lad os følge i dit spor, led os ved din hånd, som børn i ledebånd".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/17.jpg"/></p></td>
<td style="vertical-align: top;">
<h1> Censurens triumftog - Wilhelm Marstand 1843 </h1>
<br>
<span style="font-weight: normal">
Billede på kontrollen med den danske presse under enevælden. Redaktører for danske aviser og blade trækker censurens triumfvogn, hvori censor Reiersen svinger pisken, mens politidirektør Bræstrup sidder klar med en morgenstjerne. Bagest bæres kancellipræsident Stemann af to vildmænd. Blandt redaktørerne ses bl.a. Goldschmidt fra Corsaren og Orla Lehmann fra Fædrelandet.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/18.jpg"/></p></td>
<td style="vertical-align: top;">
<h1> Goethe hos censoren - Bruno Paul 1903 </h1>
<br>
<span style="font-weight: normal">
Efter en række forbud imod skuespil i 1890erne og 1900erne opstod der en omfattende debat om teatercensur i Tyskland. Stik imod hensigten kom censuren således til at øge kendskabet til de forbudte skuespil. Derfor beder Goethes genfærd her en teatercensor om at forbyde et af sine skuespil, så han igen kan blive populær blandt tyskerne.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/19.jpg"/></p></td>
<td style="vertical-align: top;">
<h1> Anastasie - Auguste Roubille 1901 </h1>
<br>
<span style="font-weight: normal">
I Frankrig gjaldt forcensuren for teatrene helt frem til 1906. Derfor kunne satirebladet Le Rire i 1901 udgive et særnummer om teatercensur. På forsiden så man Anastasie, som er en personificering af censuren, klippe vingerne af den romerske kærlighedsgud Cupido. Kærlighed, og især erotisk kærlighed, blev censureret strengt i teatre i hele Europa.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/20.jpg"/></p></td>
<td style="vertical-align: top;">
<h1> Brev til Monty Python - Monty Python 1974 </h1>
<br>
<span style="font-weight: normal">
Brev fra filmproducer Mark Forstater til Michael Palin fra satiregruppen Monty Python. Forstater fortæller, at Tony Kerpel fra den engelske censurkommission har set gruppens fil The Holy Grail, (Monty Python og de skøre riddere) og sagt, at den kun vil blive tilladt for folk på mindst 14 år. Men hvis de går sproget mere anstændigt og f.eks. udelader udtryk såsom "oral sex" og "fuck off", vil den blive tilladt fra 5 år og få et større publikum.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/21.jpg"/></p></td>
<td style="vertical-align: top;">
<h1> Kodeks for filmproduktion, populært kaldt Hays kodeks 1934 </h1>
<br>
<span style="font-weight: normal">
Film blev ikke altid censureret af staterne. I Hollywood udformede filmbranchen selv et adfærdskodeks, kaldet Hays Code, som alle film skulle følge fra begyndelsen af 1930erne til slutningen af 1960erne. Det forbød bl.a. sex, nøgenhed, utroskab, homosekualitet, hvide slaver, udpensling af vold og latterliggørelse af religioner.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/22.jpg"/></p></td>
<td style="vertical-align: top;">
<h1> Følsomhedsæser - Steven Degryse alias Lectrr 2019 </h1>
<br>
<span style="font-weight: normal">
Nogle forlag hyrer i dag 'følsomhedslæsere' ti lat gennemgå tekster for vendinger, der kan krænke. Derfor fremstiller satiretegneren Lectrr her bogen som et farligt "minefelt" (teksten på skiltet) og følsomhedslæseren som en sikkerhedsskabende minerydder.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/23.jpg"/></p></td>
<td style="vertical-align: top;">
<h1> Censur på Facebook - Dario Castillejos 2016 </h1>
<br>
<span style="font-weight: normal">
Facebook forbyder billeder af nøgenhed og seksuel aktivitet, fordi som Facebook skriver: "nogle brugere inden for vores globale fællesskab kan være følsomme over for denne type indhold". De har således censureret adskillige kendte kunstværker - bl.a. Gustave Courbets maleri L'Origine du monde og Edvard Eriksens skulptur af Den lille havfrue.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/24.jpg"/></p></td>
<td style="vertical-align: top;">
<h1> Hippieæbler - Peter Øvig Knudsen 2012 </h1>
<br>
<span style="font-weight: normal">
Den dokumentariske bog Hippie, om den danske hippie-bevægelse, skrevet af Peter Øvig Knudsen, blev i 2011 fjernet fra Apples iBookstore og App Store, fordi den indeholdt gamle fotografier af hel- eller halvnøgne hippier. Som en satirisk kommentar hertil censurerede Øvig og venner selv billederne ved hjælp af æbler, som henviser til Apples logo. Først slap de igennem Apples censur, men senere blev også de selvcensurerede billeder fjernet fra Apples platform.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/25.jpg"/></p></td>
<td style="vertical-align: top;">
<h1> Acceptabel mandlig brystvorte-skabelon - Micol Hebron 2014 </h1>
<br>
<span style="font-weight: normal">
Instagram og Facebook forbyder kvindelige brystvorter, men ikke mandlige. Som en satirisk kommentar til denne forskelsbehandling af kønnene fremstillede aktivisten Micol Hebron i 2014 en skabelon bestående af en mandlig brystvorte, som kvinder kan klippe ud og sætte over deres egne brystvorter for dermed at gøre dem acceptable. Skabelonen gik viralt.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/26.jpg"/></p></td>
<td style="vertical-align: top;">
<h1> 5-årsdagen for massakren på Charlie Hebdo - Thomas Thorhauge 2020 </h1>
<br>
<span style="font-weight: normal">
Fem år efter attentatet på Charlie Hebdo var der ifølge denne tegning svag opbakning til satire i almindelighed og til Charlie Hebdo i særdeleshed. Spektret af holdninger går fra universel for fordømmelse af satire over bebrejdelse af ofrene til under underkastelse under verden.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/27.jpg"/></p></td>
<td style="vertical-align: top;">
<h1> Et ret uoverskueligt projekt - Mikael Wulff & Anders Morgenthaler </h1>
<br>
<span style="font-weight: normal">
Efter attentatet på Charlie Hebdo tegnede mange satirikere Muhammed på en indirekte måde. Eksempelvis udgav Wulffmorgenthalet en tegning, hvor "Henriette fra Østerbro" uddeler T-shirts med påskriften "Je suis Charlie" til fire religiøse ledere: Buddha nævnes ved navn, Jesus er genkendelig på sin tornekrone. Ganesha på sit elefanthoved. Den fjerde man bærere en hvid turban, men hans ansigt er skjult bog den T-shirt, han er ved at trække over hovedet. Det kunne meget vel være Muhammed, og tegningen kan ses som en innovativ måde at omgå censuren på.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/28.jpg"/></p></td>
<td style="vertical-align: top;">
<h1> Han trak/tegnede først </h1>
<br>
<span style="font-weight: normal">
Efter attentatet på Charlie Hebdo i 2015, reagerede satiretegnere over hele verden. Denne tegning spiller på dobbeltbetydningen at det engelske ord "drew", som både kan betyde "trak" (et våben) of "tegnede" (en satiretegning).
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/29.jpg"/></p></td>
<td style="vertical-align: top;">
<h1> Farel Religiøst minefelt - Jonathan Shapiro alias Zapiro 2006 </h1>
<br>
<span style="font-weight: normal">
Som en reaktion på den danske Muhammedkrise tegnede Zapiro dette selv portræt, hvor man vander forsigtigt igennem at farligt religiøst minefelt. Minerne, der tilsyneladende kan eksplodere, hvis man træder på dem, består af vrede gejstlige autoriteter fra jødedommen, kristendommen og islam.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/30.jpg"/></p></td>
<td style="vertical-align: top;">
<h1> Formørkelsen og censuren </h1>
<br>
<span style="font-weight: normal">
Billede på hvordan det er at arbejde som satiriker under censuren. Med bind for øjnene og en pen i hånden vandrer satirikeren forsigtigt mellem en masse skrøbelige æg, der bærer det franske fagsfarver, og som er påskrevet følsomme politiske emner såsom "regeringen", "lovene" og "den økonomiske krise".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/31.jpg"/></p></td>
<td style="vertical-align: top;">
<h1> Vælg en! - Alfred le Petit 1872 </h1>
<br>
<span style="font-weight: normal">
Omgåelse af censuren. I Frankrig blev tekster fritaget for censur længe før tegninger. Derfor kunne man omgå censuren ved at beskrive tegninger i ord frem for at tegne dem. Alfred Le Petit opdelte en side i felter og beskrev så i hvert felt, hvad man kunne se der. Så kunne publikum se tegningen for deres indre blik, som man ikke kunne censurere.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/32.jpg"/></p></td>
<td style="vertical-align: top;">
<h1> Je suis Charlie - Bod Katzenelson </h1>
<br>
<span style="font-weight: normal">
I dag risikerer man livet, hvis man tegner MUhammed. Men endnu har ingen protesteret imod beskrivelser af den slags tegninger. Ligesom Alfred Le Petit i sin tid beskrev en tegning i ord, må man kunne beskrive Charlie Hebdos tegninger af Muhammed i ord. Her er det den berømte første forside efter terrorangrebet i 2015, hvor en grædende Muhammed holder et skilt med påskriften: "Je suis Charlie".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/33.jpg"/></p></td>
<td style="vertical-align: top;">
<h1> Texansk varmeplan for vinteren - John Cole 2021 </h1>
<br>
<span style="font-weight: normal">
I USA har mange konservative skolebestyrelser krævet bøger om f.eks. raceulighed og kønsidentitet fjernet fra pensumlister og skolebiblioteker. Siden 2021 er hundredvis af bøger blevet fjernet og brændt. Her ses den texanske guvernør Gregg Abbott kaste "beskidte skolebøger" på bålet som led i sin varmeplan for vinteren.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/34.jpg"/></p></td>
<td style="vertical-align: top;">
<h1> Women, Life, Freedom - Firoozeh Bazrafkan 2023 </h1>
<br>
<span style="font-weight: normal">
I protest imod det iranske præstestyres undertrykkelse af kvinder i Koranens navn rev den iransk-fødte kunstner Firoozeh Bazrafkan i 2023 Koranen i stykker på et rivejern foran den iranske ambassade i Københaven. Stumperne lagde hun i en urne. Hendes performance demonstrerede på satirisk vis, at kvinder også kan være farlige i de køkkener, de iranske ledere drømmer om, at de iranske kvinder bliver i. <br><br>
En performance som denne er netop blevet ulovlig efter at der i Danmark er indført en ny blasfemilov, der kriminaliserer "utilbørlig behandling af skrifter med væsentlig religiøs betydning for et trossamfund" - herunder at rive Koranen på et rivejern. Inden loven blev indført, blev justitsminister Peter Hummelgaard spurgt, om han ville kriminalisere et værk som dette. Hans svar fremgår af plakaten.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/35.jpg"/></p></td>
<td style="vertical-align: top;">
<h1> Forbud imod Tik-Tok - Dave Whamond 2023 </h1>
<br>
<span style="font-weight: normal">
Mange vestlige lande har forbudt det kinesiske sociale medie Tik Tok på telefoner of computere i regeringskontorer. Men kan man det of samtidig hylde ytringsfriheden? I USA er situationen blevet iscenesat som en samtale mellem en elefant, som repræsenterer republikaneme, og et æsel, som repræsenterer demokraterne. Da hverken elefanten eller æslet kan forbyde Tik Tok, forslår æslet, at de kan få forældre til at bruge mediet, så det ikke længere er cool for børn og unge.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/36.jpg"/></p></td>
<td style="vertical-align: top;">
<h1> Provokunstnere 2018 - Philip Ytournel 2015 </h1>
<br>
<span style="font-weight: normal">
Som en illustration af hvor tam kusnten ville blive ,hvis den rettede sig efter de mest forargede, tegnede Philip Ytournel otte harmløse versioner af værker og udtalelser, som har vakt furore i nyere tid. Ligesom i de såkaldte glidebaneargumenter forestillede Ytournel sig, hvad aktuelle tendenser i 2015 kunne føre til i 2018.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/37.jpg"/></p></td>
<td style="vertical-align: top;">
<h1> Men er det sjovt? - Gitte Skov 2021 </h1>
<br>
<span style="font-weight: normal">
Satire over selvcensur. Efter kritik fra sin hund opfinder tegneren en krænkelsesfri tegnestil, hvormed hun kan tegne alle lige fra Serena William til en transkønnet islamist. Hun er stærkt begejstret, lige indtil hunden gør hende opmærksom på, at der stadig er én, hun ikke kan tegne.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/38.jpg"/></p></td>
<td style="vertical-align: top;">
<h1> Find forskellene - Joep Bartrams 2019 </h1>
<br>
<span style="font-weight: normal">
I 2019 besluttede New York Times at stoppe med at trykke satiretegninger efter anklager om antisemitisme. Mange satiretegnere protesterede imod denne beslutning. Her antydes det, at de forskellige måder, man behandler satire på i diktatoriske og liberale stater, i virkeligheden fører til samme resultat.
</span>
</td>
</tr>
</table>
<br>

<h1 style="text-align: center;"> Heste Ofringen - Bjørn Nørgaard </h1>
<br>
Ønsket om at overskride grænserne mellem kunst og liv blev delt af mange kunstnere op gennem 1960erne over store dele af verden. Blandt de mest radikale tiltag var aktioner, der greb direkte ind i omverdenen, satte fokus på politiske emner og involverede medierne, som en del af kunsten.
<br><br>
Stald (eller dissektion) var Bjørn Nørgaards bidrag til udstillingen Tabernakel på Louisiana i januar-februar 1970. På udstillingen deltog en række andre markante kunstnere fra Danmark: Poul Gernes, Per Kirkeby, Peter Louis-Jensen og Arthur Køpcke, sammen med vigtige skikkelser fra den europæiske avant-garde, ikke mindst tyskeren Joseph Beuys. Nørgaards planlagte ofring og dissektion af en levende hest var tænkt som en rituel handling, en symbolsk protest rettet mod volden og de massive blodsudgydelser, der fandt sted under Vietnamkrigen.
<br><br>
Bjørn Nørgaard havde til sin aktion indkøbt en 12-årig hoppe og døbt den Røde Fane. I udstillingen havde han opført en stald til hesten, og der var opstillet 400 sylteglas. Justitsministeriet og politimesteren i Helsingør nedlagde imidlertid forbud mod udstilling af levende dyr på museet, og museet modsatte sig at lægge rum til dissektionen af hesten.
<br><br>
Hesteofringen kom derfor til at finde sted på en mark ved Kirke Hyllinge i Hornsherred 30. januar 1970. Aktionen blev udført som et rituaI, hvilket blev understreget af de symbolske dragter og handlinger: Bjørn Nørgaard iført en tidløs, brun kjortel skar hesten op, mens kunstneren Lene Adler Petersen, klædt i en hvid og rød dragt, vandrede i kreds om hesten. Lene Adler Petersen bar på et kors svøbt i sort klæde, og fremførte en kærlighedssang til den døde hest på en melodi hun selv havde komponeret akkompagneret af Fluxus-komponisten Henning Christiansen på en grøn violin.
<br><br>
Da Louisiana have modsat sig at vise ofringen, blev museet ersta tet af et samarbejde med Ekstrabladet, Danmarks dengang største dagblad. Den 31. januar kunne Ekstrabladet derfor bringe fotografen Jørgen Schyttes billeder og anmelderen Alex Steens reportage. Det rejste en storm af protester i medierne, fra læserbreve til ledere den mobilisering af forargelse, som medierne paradoksalt nok ikke kunne få rejst over de menneskelige ofre i Vietnam.

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/ms/39.jpg"/></p></td>
<td style="vertical-align: top;">
<h1> Sangen til den døde hest - Bjørn Nørgaard & Lene Adler Petersen </h1>
<br>
<span style="font-weight: normal">
Under Hesteofringen fremførte Lene Adler Petersen "Sangen til den døde hest" akkompagneret af Henning Christiansen, som spillede på en grøn violin.
<br><br>
"Sangen til den døde hest" blev udført som offsettryk af Lene Adler Petersen og Bjørn Nørgaard i forbindelse med udstillingen Festival 200 pån Charlottenborg allerede i forsommeren 1969.
<br><br>
Teksten kombinerer det naivt simple rim "Søde døde hest" med et blodigt scenarium og et moment af rituel indtagelse ved at inddrage udtryk for nydelse:
<br><br>
"dit store åbne sår<br>
oh dit levrede blod døde hest<br>
dine bristede øjne uhmm<br>
Uhmm døde hest uhmm døde hest".
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/40.jpg"/></p></td>
<td style="vertical-align: top;">
<h1> Rekvisitter fra Hesteofringen - Bjørn Nørgaard </h1>
<br>
<span style="font-weight: normal">
Bjørn Nørgaard og Lene Adler Petersen var under aktionen begge iført kostumer, der var med til at understrege handlingens rituelle karakter. 
<br><br>
Også hesten var stadset op til lejligheden - med grønne tøjler og rød silke. Efter aktionens afslutning blev disse bånd svøbt rundt om korset. Denne sammensætning understreger analogien mellem den ofrede hest og Kristus som et andet offer for menneskenes synder.
<br><br>
Dragterne og korset udgør - sammen med offerredskaberne indsyet i skind og yderligere fire glas med dele af hesten - et samlet tableau. Delene i de fire glas kan identificeres som kæbe, benknogle, tarm og hale og af disse har især den sidste en udpræget fetichkarakter og knytter sig stærkt til hesten som ikon.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/41.jpg"/></p></td>
<td style="vertical-align: top;">
<h1> "Hesten, menneskets hjælper, måtte holde for, for at hjælpe os til forståelsen af det irrationelle i mennesket, som fornuften aldrig har kunnet få bugt med." - Hennig Christiansen </h1>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/42.jpg"/></p></td>
<td style="vertical-align: top;">
<h1> Objekter fra Hesteofringen - Bjørn Nørgaard </h1>
<br>
<span style="font-weight: normal">
Som afslutning på den rituelle aktion Hesteofringen, blev den døde hest parteret og lagt i formalin i sylteglas.
<br><br>
Nogle af glassene blev solgt som multipler i særlige æsker lukket med røde segl, mens hovedparten blev opbevaret på et lager og først mange år senere blev købt af Aarhus Kunstmuseum. Enkelte af glassene blev på grund af deres særlige betydning givet til mennesker, som have deltaget i aktionen.
<br><br>
Henning Christiansen, som deltog i aktionen på sin violin, fik således de organer og dele som knytter sig til lydens univers, nemlig ørerne og ganen.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/43.jpg"/></p></td>
<td style="vertical-align: top;">
<h1> "Når staten udøver vold og når videnskaben dissekerer bygger de på rationelle begrundelser og objektive metoder. Min ofring og dissektion var irrationelt begrundet, metoden var min handling." - Bjørn Nørgaard </h1>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/44.jpg"/></p></td>
<td style="vertical-align: top;">
<h1> "Hesten blev ofret, den blev ikke bare slagtet på et slagteri så havde ingen såmænd taget sig det nær." - Henning Christiansen </h1>
</td>
</tr>
</table>
<br>

<h1 style="text-align: center;"> Wilhelm Freddie - En Dansk Surrealist </h1>
<br>
Wilhelm Freddie (1909-95) er en af 1900-tallets mest radikale danske kunstnere. Han oplevede, at politiet lukkede hans udstillinger, konfiskerede hans værker, og han kom sågar i fængsel pga. sin kunst. Men Freddie kunne mere end at skabe avisoverskrifter. Hans kompromislose arbejde med surrealismens ideer og hans eksperimenter med forskellige kunstneriske medier har givet ham en central placering i dansk kunsthistorie.<br><br>
Freddie så sig selv som del af den internationale surrealistiske bevægelse, der opstod i Frankrig i 1920'erne. Med inspiration fra bl.a. Freuds psykoanalyse ville surrealisterne mobilisere de drifter og drømme, der er virksomme i menneskets sind. Surrealisternes strategi var at forene det ubevidste med det virkelige i en ny over-virkelighed (fransk: sur-realité). Freddie forklarede i 1931: "under arbejdet, ja, så udelukker jeg fuldstændig fornuften og logikken og gengiver udelukkende de ting, som det sjælelige øje ser røre sig på bunden af vores underbevidsthed.<br><br>
Surrealismen var en revolutionær bevægelse, og det gjaldt også Freddies projekt. Med sin kunst ville han vække os fra den søvn, som han mente, det borgerlige samfund har lullet os hen i. Ved at konfrontere os med vores drømme og drifter ville han aktivere fortrængte kræfter i os. Formålet var at afdække hykleriet og fortrængningerne i den borgerlige kultur og bane vejen for et friere samfund.<br><br>
Politianmeldelsen af Freddies værker og de efterfølgende retssager er et vidnesbyrd om, hvordan hans kunst udfordrede samtidens normer, skubbede til grænserne og i sidste ende bidrog til at skabe forandring.

<table align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/ms/45.jpg"/><br><img src="https://tongchen779.github.io/dansk/images/ms/46.jpg"/></p></td>
<td style="vertical-align: top;">
<h1> 1937-38 </h1>
<br>
<span style="font-weight: normal">
Freddies udstilling "Træk Gaflen ud af Øjet på Sommerfuglen. Sex-surreal", der blev vist i Ole Haslunds Hus på Strøget i København i 1937, blev politianmeldt. Udstillingen blev lukket, politiet beslaglagde værkerne, og Freddie blev tiltalt og dømt for offentlig udstilling af utugtigt indhold og sendt i fængsel i ti dage. Tre af de udstillede værker, "Psykofotografisk fænomen: Verdenskrigens faldne", "Fornøjelsernes legionærer" og "Sex-paralysappeal" forblev i statens varetægt og opbevaredes på Kriminalmuseet helt indtil 1963.
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/ms/47.jpg"/></p></td>
<td style="vertical-align: top;">
<h1> 1961-63 </h1>
<br>
<span style="font-weight: normal">
Freddie anmodede i 1961 om at få sine tre beslaglagte værker tilbage fra Kriminalmuseet, men fik afslag. Han udførte da en kopi af hvert af de tre værker og udstillede dem i Galerie Køpcke i København. Politiet beslaglagde kopierne og der blev på ny rejst sag mod Freddie. De to malerier blev frigivet, mens busten endnu en gang blev erklæret utugtig. Først i 1963 blev Freddie endeligt frikendt og "Sex-paralysappeal" tilbageleveret.
</span>
</td>
</tr>
</table>