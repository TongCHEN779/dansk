---
layout: archive
title: ""
permalink: /laesning/by_og_havn/
search: false
---

<style>
    table {
        border-collapse: collapse;
        width: 100%;
    }
    th, td {
        border: 1px solid #dddddd;
        padding: 8px;
        text-align: left;
    }
    /* Column width rules for your main tables */
    table.main-table th:nth-child(1),
    table.main-table td:nth-child(1) {
        width: 30%;
    }
    table.main-table th:nth-child(2),
    table.main-table td:nth-child(2) {
        width: 70%;
    }

    /* Small table: no fixed widths, just content-based */
    table.small-table {
        width: auto; /* shrink to fit */
    }
    table.small-table th,
    table.small-table td {
        width: auto; /* remove forced width */
    }
</style>

<h1 style="text-align: center;"> Tredobbelt særudstilling: Christianshavn / I skyggen af Kejserens Tyskland / Sikkerhed og velstand </h1>
<br>
(Alle tekster og billeder er kopieret [herfra](https://byoghavn.dk/kalender/frihavnens-hoeje-hatte-kvindernes-havn-copy-copy-copy-copy/).)
<br>
<p align="center"><img src="https://tongchen779.github.io/dansk/images/by/1.jpg"/></p>
<br>

<table class="main-table" align="center" cellspacing="5" style="text-align: left" width="100%">
<tr>
<td style="vertical-align: top;"><p align="center"><img src="https://tongchen779.github.io/dansk/images/by/2.jpg"/></p></td>
<td style="vertical-align: top;">
<h1> Ikke alle havneprojekter bliver til noget </h1>
<span style="font-weight: normal">
Havneudviklingen i København har altid været baseret på at løse et behov for nutiden og fremtiden. De mange landindvindinger, som byen har gennemgået i de sidste 400 år, var - og er - f.eks. løsningen på et behov for at få flere arealer til både handel, industri og beboelse.
<br><br>
Selve anlæggelsen af Frihavnen handlede om, at man havde brug for et større anløbssted til de mange varer, som københavnerne ønskede i forbindelse med industrialiseringen. Og før det, da man anlagde fortifikationerne i Københavns Havn, var det et behov for at kunne beskytte havnen mod fjendtlige skibe.
<br><br>
Også byens broer over havnen og kanalerne har udviklet sig efter skiftende transportbehov. I dag er de fleste nye broer, som etableres, cykelbroer. På den måde er en stor del af den hovedstad, vi kender i dag, opstået ud fra tidens behov og bygget med tidens arbejdskraft og værktøj, som der er flere beviser på her i Havnebygmesterens Studiesamling. Alt sammen udtryk for den ingeniørkunst, innovation og virkekraft, der har været i byen igennem århundreder.
<br><br>
Da vi åbnede arkivet på loftet over Toldboden, kom der dog samtidig en række projekter frem, som man ikke kan opleve i dagens by. De forblev som idéer og visioner, som har været diskuteret i datidens København for at løse nogle af de udfordringer, man på de tidspunkter har stået over for. Idéer som, hvis de var bygget, havde ændret byens udseende og funktion grundlæggende.
</span>
<br><br>
<h1> Skibsfartskanal gennem Amager </h1>
<span style="font-weight: normal">
I juli 1937 blev der fremlagt et forslag om gravningen af en skibsfartskanal tværs gennem Amager. Forholdene ved Knippelsbro og Langebro havde i mange år været til stor gene for de 20.000 fartøjer, der hvert år sejlede gennem havnen for at bringe varer frem til københavnerne. Der var på dette tidspunkt i gennemsnit ca. 50 broåbninger om dagen, som skabte trafikpropper både på land og vand.
<br><br>
I forslaget står der, at Knippelsbro og Langebro dagligt passeres af 2.000 sporvogne, 25.000 automobiler og andre køretøjer, 90.000 cyklister og 20.000 fodgængere. Det vurderes, at nedbringelsen af ventetiden for borgere og køretøjer vil kunne medbringe en besparelse på 2.070 kr. pr. dag, svarende til ca. 600.000 kr. om året, hvilket betyder, at der med fordel kan bruges 12 mio. kr. på at få de nuværende problemer til at forsvinde ved anlæggelsen af en skibskanal.
<br><br>
Derudover anføres det, at anlæggelsen af en ny skibsfartskanal kan afhjælpe arbejdsløsheden, da arbejdet vil kræve 2.000 mand gennem 3,5 àr.
<br><br>
Hovedtrækkene i planen var at grave en skibsfartskanal gennem Amager - gående fra sejlrenden i Drogden til Sydhavnen - bl.a. tværs gennem Amager Fælled. Kanalens længde ville være 7,5 km, og vanddybden ville være 5,3 meter i en bundbredde på 30 meter, hvilket ville betyde, at 17.000 ud af de 20.000 årlige fartøjer ville kunne benytte denne kanal som adgang til Københavns Havn. Den resterende jord, som skulle graves ud, skulle anvendes til løsning af andre vigtige opgaver såsom landindvinding af nye arealer.
<br><br>
Skibsfartskanalen blev som bekendt aldrig til noget men fortæller en historie om de innovative tanker, man gjorde sig for at løse samfundets problemer før krigen.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/3.jpg"/></p></td>
<td style="vertical-align: top;">
<h1> Slusen og slusehuset </h1>
<span style="font-weight: normal">
Fra 1901-1904 blev der anlagt en dæmning tværs over Kalveboderne og samtidig bygget en sluse, så vandstanden og den ret kraftige strøm i Københavns Havn kunne reguleres og skibe stadig kunne passere. Dæmningen var 2,3 km lang, og man kunne passere til fods. Ved slusen blev der bygget en slusestation, tegnet af VILHELM DAHLERUP, på en kunstig ø midt ude i vandet, hvor slusens medarbejdere og deres familier boede i bygningens fire lejligheder.
<br><br>
Inddæmningen af Vestamager i 30'erne betød, at Slusehuset og slusen i dag er landfast på Amagersiden, og ved slusehuset er der opstået en landsby af husbåde og et lille værft.
<br><br>
Historisk er Københavns Havn løbende blevet uddybet, og det opgravede materiale er blevet brugt til indvinding af land både på Sjællands- og Amagersiden. F.eks. er Islands Brygge, Teglholmen og Sluseholmen etableret med materialer fra havnen.
<br><br>
Indsnævringen af havnen betød indtiden, at strømmen kunne være meget stærk i havnekanalen op til seks knob – hvilket gjorde det svært for manøv­resvage skibe at lægge til kaj.
<br><br>
Skibsfartskanalen blev som bekendt aldrig til noget men fortæller en historie om de innovative tanker, man gjorde sig for at løse samfundets problemer før krigen.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/4.jpg"/></p></td>
<td style="vertical-align: top;">
<h1> Amager bliver en tredjedel større </h1>
<span style="font-weight: normal">
Den økonomiske krise i 1930'erne medførte stor arbejdsløshed. For at få gang i hjulene vedtog Folketinget under statsminister THORVALD STAUNING i 1933 en helhedsløsning, der siden har fået navnet Kanslergadeforliget. I forlængelse af forliget fremsatte landvindingspionéren. ingeniør ULRIK PEDERSEN i 1934 et forslag om at inddæmme den østlige del af farvandet Kalveboderne.
<br><br>
Tanken var, at projektet skulle bringe 500-600 mand i arbejde. Inddæmningsarbejdet begyndte i 1939. Landvin-dingsprojektets budget var 12 mio. kroner, hvilket svarer til ca. en halv milliard i dag.
<br><br>
2. Verdenskrig begyndte, men arbejdet fortsatte. Det 12,6 km lange dige, der strækker sig fra Islands Brygge i nord til Kongelunden i syd, blev bygget med muskelkraft, skovie og lipvogne. comnaig diev der graver et netværk af kanaler og grøfter, som ledte vandet fra det inddæmmede område til pumpestationer i Sydhavnen og ved Kongelunden.
<br><br>
Amager Fælled havde været brugt af militæret i flere hundrede år til skydeøvelser, men området var for småt til artilleriskydning, så det inddæmmede område blev indhegnet af militæret i 1951. Der blev etableret ni 5-6 meter høje skydehøje, som stadig står som markante pejlemærker i landskabet.
<br><br>
Militæret indstillede først skydeøvelserne i 1984, og det blev besluttet at give offentlig adgang til fælleden. Store dele har dog været indhegnet helt frem til 2010, hvor fælleden endelig var overfladeryddet for ammunition.
<br><br>
I dag rummer det inddæmmede område både vild natur som en del af Naturpark Amager, nye boligkvarterer ved Islands Brygge Syd, dele af Ørestad og det kommende Fælledby, kolonihavekvarteret Nokken og det lille samfund af husbåde ved Slusehuset.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/5.jpg"/></p></td>
<td style="vertical-align: top;">
<h1> Knippelsbro </h1>
<span style="font-weight: normal">
Knippelsbro er nok den mest ikoniske af alle byens broer. Man kan næsten ikke forestille sig København uden den og søsterbroen, Langebro.
<br><br>
Allerede i 1618 begyndte man at opføre den første bro. som krydsede Københavns Havn. Broen blev oprindeligt kaldt Christianshavns Bro, men i folkemunde blev den kaldt 'Knipsbro' eller 'Knippensbro', opkaldt efter HANS KNIP, der boede i brohuset på Amagersiden og var bropasser fra 1641 til sin død. Senere forvanskedes navnet til 'Knippelsbro', som har været broens navn siden 1800-tallet.
<br><br>
Den første Knippelsbro blev opført på ordre fra CHRISTIAN IV for at forbinde den nye bydel, Christiansnavn, med der gamle København. Samtidig giorde broen det markant lettere for amagerbønderne at komme til markedet og hjem igen, og derved sikredes forsyningen af grøntsager til den voksende hovedstad.
<br><br>
Både den første Knippelsbro og Langebro var bygget i træ, men i takt med, at trafikken oa materialerne udviklede sig, blev broerne udskiftet hyppigere, jo længere frem i tiden, man kommer.
<br><br>
Den nuværende Knippelsbro stod færdig i 1937 og blev bygget under ledelse af havnebygmester GODFRED LORENTZ efter tegninger af arkitekt KAJ GOTTLOP.
Det er den femte i rækken af broer på samme sted.
<br><br>
De fem broer er:
<br>
1620-1816: 1. Knippelsbro. Dobbelt vindebro i træ
<br>
1816-1869: 2. Knippelsbro. Dobbelt vindebro i træ. Udsmykket med træfigurerne 'De fire vinde af Frederik Christian Willerup
<br>
1869-1908: 3. Knippelsbro. Jernbro bygget på B&W
<br>
1908-1934: 4. Knippelsbro. Jernbro med karakteristiske pavillonbygninger
<br>
1937-nu: 5. og nuværende Knippelsbro
<br><br>
Knippelsbro er i øvrigt motivet på forsiden af den danske 200-kroneseddel.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/6.jpg"/></p></td>
<td style="vertical-align: top;">
<h1> Sluseholmen </h1>
<span style="font-weight: normal">
Som de fleste havnenære kvarterer i København er Sluseholmen og nabokvartererne Teglholmen og Enghave Brygge startet som industriområder på opfyldte havnearealer.
<br><br>
Sluseholmen blev etableret i 1940'erne. Her lagde man en række pladskrævende virksomheder såsom skibsværfter, cementvirksomheden Aalborg Portland og også flyfabrikken Skandinavisk Aero Industri. DFDS havde desuden en fragtterminal på Sluseholmen i 60'erne.
<br><br>
Omkring årtusindskiftet iværksatte man byggeriet af en helt ny boligbydel på den nordlige del af Sluseholmen - det første af de 'nye' kvarterer på Sydhavnens havnearealer.
<br><br>
Med særlig inspiration fra Amsterdams moderne kanalkvarterer, Java og Borneo Eiland, valgte man den hollandske arkitekt SJOERD SOETERS og hans tegnestue til at udforme en masterplan bestående af otte øer, hvor de enkelte boligblokke på fire-syv etager alle har facade mod en kanal eller havneløbet og store, fælles baggårde. Boligbyggerierne hænger sammen, men omkring 25 arkitektfirmaer har udformet de enkelte byggeriers facadeudtryk.
<br><br>
De karakteristiske redmalede bådhuse i Bådklubben Valby ligger ned mod havneløbet foran de moderne lejlighedsbyggerier. Motorbådsklubben blev skabt af en gruppe taxachauffører fra Valby i 1970 og la oprindeligt i inderbassinet ved Sjællandsbroen. I 1991 flyttede klubben til den nuværende placering. I forbindelse med udviklingen af Sluseholmen blev en del af klubbens brugsområde inddraget mod, at klubben til gengæld fik Danmarks første flydende klubhus.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/7.jpg"/></p></td>
<td style="vertical-align: top;">
<h1> Opfyld på Islands brygge syd </h1>
<span style="font-weight: normal">
Havnebygmesterens Studiesamling gemmer på en lang række gamle fotoalbums. Dette viser opfyldet af den sydlige del af Islands Brygge. Fotoalbummet dokumenterer opfyldet fra 1918-1920.
<br><br>
Den nordlige del af Islands Brygge var allerede etableret på dét tidspunkt - også som opfyldt areal. Dette arbejde begyndte i 1903, og det menes at være havnebygmester og senere havnedirektør HOLGER CHRISTIAN VALDEMAR MØLLER, som kom med forslaget til en ny bydel syd for Langebro, etablering af flere kajpladser samt et landområde med plads til industri og opmagasinering.
<br><br>
1 1905 skrev Amager Avis om den nye bydel:
<br>
"... Opfyldningen, der hoves i entreprice af ingeniør Monberg, er meget stort. Fyldet er taget dels fra udgravning i havneløbet, dels hentet fra Køge Bugt. Der er dagligt paafyldt 1000-1200 vognmandslæs i ca. 3 aar."
<br>
Og videre:
<br>
"... Der vil blive kvarterer for baade velstaaende og arbejdere. Der vil med andre ord opstå en hel lille by, som i fri beliggenhed omgiven af sø og land og frisk luft til alle sider, er enestaaende i nutidens København."
<br><br>
Foruden arbejdspladser, etageboliger og rækkehuse rummer den sydlige del af Islands Brygge i dag bl.a. Havnevigen Badezone, som er et børnevenligt havnebassin med sandstrand, der ligger lidt tilbagetrukket fra havneløbet.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/8.jpg"/></p></td>
<td style="vertical-align: top;">
<h1> Bro-boom i den rekreative havn </h1>
<span style="font-weight: normal">
Frem til slutningen af 1900-tallet var det normalt, at store skibe sejlede i Københavns Havn, og det var derfor afgørende, at havnens broer kunne åbnes, når de skulle passere.
<br><br>
I 1959 blev Sjællandsbroen med to broklapper indviet i Københavns Sydhavn. | 1998 kom Jernbanebroen til i forbindelse med byggeriet af Øresundsforbindelsen. Jernbanebroen kan ikke åbnes, og derfor gav det heller ikke længere mening, at Sjællandsbroen skulle kunne åbnes. Frihøjden under Sjællandsbroen og Jernbanebroen er kun tre meter, og dermed var det slut med muligheden for gennemsejling i havneløbet.
<br><br>
Behovet havde forandret sig. Nu var der først og fremmest brug for cykel- og gangbroer over havneløbet og over kanalerne i de nye bydele, som er skudt op særligt i Sydhavnen og Nordhavn siden årtusindskiftet.
<br><br>
Bryggebroen var den første bro i 50 år over havneløbet. Broen stod færdig i 2006 og forbinder Kalvebod Brygge og Island Brygge. Den danner dermed en genvej mellem Vesterbro og Amager for gående og cyklister. I 2014 blev den 190 meter lange bro forlænget i form af den nye og højt elskede 200 meter lange cykelbro, Cykelslangen.
<br><br>
Siden er der kommet flere cykel- og gangbroer til i hav-nen; bl.a. Cirkelbroen, Inderhavnsbroen, Lille Langebro, Trangravsbroen, Alfred Nobels Bro og Proviantbroen.
<br><br>
Sidste skud på stammen er planerne om at bygge en bro mellem Langelinie og Refshaleøen.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/9.jpg"/></p></td>
<td style="vertical-align: top;">
<h1> Den midlertidige langebro </h1>
<span style="font-weight: normal">
Langebros historie er næsten lige så lang og broget som Knippelsbros. Den første bro blev bygget på ordre fra CHRISTIAN V i 1690. Den smalle bro var primært beregnet for gående og ridende militær trafik.
<br><br>
Den gamle bro endte med at eksistere i mere end 200 år, men blev dog ombygget flere gange undervejs.
<br><br>
Først i 1903 byggede man en helt ny bro på stedet. Det var en svingbro, som, når den var åben, gav to sejlrender på 22 meter. Broen blev lagt syd for de tidligere træbroer mellem vore dages H.C. Andersens Boulevard og vore dages Amager Boulevard.
<br><br>
Den nye bro fik en kort levetid - i modsætning til den forrige. Der var ikke gået 20 år, før debatten startede, ført an af bl.a. Dansk Dampskibsrederiforening, Gros-serersocietetet og Industrirådet. De ønskede, at broen skulle erstattes af et mere tidssvarende anlæg, idet biltrafikken over broen i mellemtiden var steget så katastrofalt, at kapacitetsgrænsen snart ville være nået.
<br><br>
I 1929 vedtog Borgerrepræsentationen og bestyrelsen i Københavns Havnevæsen anlægget af en ny bro. Mens den blev realiseret, ville man bygge en midlertidig bro ved siden af den rigtige. Det skete i 1930/3l, men på grund af mange omstændigheder fik den midlertidige bro et langt 'midlertidigt' liv, idet det varede hele 24 år, før man endelig fik bygget den permanente bro, vi kender i dag. Den midlertidige bro var en enkeltfaget klapbro med et meget specielt udseende, idet vippeanordningen, der kunne hæve den tunge broklap, var placeret uden på broen i modsætning til fx den nuværende Langebro og Knippelsbro, hvor samme system er placeret usynligt nede i klapfagene. Kontravægten, som man altså kunne holde øje med, når man skulle passere den åbnende bro. havde en vægt på hele 960 tons.
<br><br>
Materialemangel og udbruddet af 2. Verdenskrig betød, at den midlertidige bro fik en lang levetid. Den blev endda inddraget i krigshandlingerne den 27. marts 1945, da den blev udsat for sabotage, der skulle gøre transport vanskeligere for den tyske besættelsesmagt. En sprængladning eksploderede i en jernbanevogn under maskinrummet og dræbte en maskinarbejder på broen. Tyskerne fik dog hurtigt broen til at fungere igen.
<br><br>
I årene efter 2. Verdenskrig tog man igen fat på planerne om at etablere en permanent bro - den nuværende.
<br><br>
Denne bro er tegnet af arkitekt KAJ GOTTLOB og blev endeligt indviet i 1954. Broen var først todelt, idet biler og sporvogne førtes over den dobbeltfagede klapbro, mens jernbanen lå på en separat dobbeltfaget svingbro lige syd for hovedbroen. Da jernbanetrafikken til Islands Brygge blev indstillet i 1990'erne, blev jernbanebroen dog afmonteret, og i dag findes alene de gamle brofagsfundamenter i havnebassinet.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/10.jpg"/></p></td>
<td style="vertical-align: top;">
<h1> Københavnernes debatkultur - nu som før </h1>
<span style="font-weight: normal">
Københavnerne elsker deres by, og de elsker at diskutere deres by.
<br><br>
De seneste 30-40 års udvikling af København fra stagneret og forgældet hovedstad til nordeuropæisk storby med "livability" i centrum har ikke svækket københavnernes lyst til at debattere og tale om byen - tværtimod! Byggeri og byudvikling - ikke mindst langs havnen - er et emne, som alle går op i. Men det er slet ikke meget nyt. Det har vi altid gjort - det er ærkekøbenhavnsk!
<br><br>
I 1920'erne for eksempel var havnen og byen blevet så travl, at byens trafik på vand og byens trafik på land var i stadig større konflikt. Man søgte løsninger, der på den ene side kunne tilgodese skibstrafikken i havnen, som var hovedstadens store arbejdsplads og forsynings-linje. Og på den anden side anskede man at nedbringe de lange ventetider ved byens broer, som begrænsede byens borgere på alle tider af døgnet.
<br><br>
Både ved udvikling af en ny Knippelsbro og ved udvik-ling af en ny Langebro var der skarpe og vedvarende debatter - og ikke mindst forslag om tunneller og højbroer og endda akvædukter (!) for at lese byens behov for effektive forbindelser. Det samme gjaldt debatten om, hvorvidt havnen primært skulle udvikle sig mod nord eller mod syd.
<br><br>
Debattører var der ikke mangel på!<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/11.jpg"/></p></td>
<td style="vertical-align: top;">
<h1> Den lange vej til den rene havn </h1>
<span style="font-weight: normal">
Der er en torudsætning tor den rekreative og biodiverse havn, at vandet er rent. Vi kan ikke bruge havnen rekreativt, og de fleste dyr og planter kan heller ikke leve, hvis vandkvaliteten er for dårlig.
<br><br>
Helt op i 1990'erne var miljøet i havnen stærkt påvirket af forurening med store mængder organisk materiale samt forskellige typer af giftige kemikalier. Sigtbarheden var elendig. Intet groede på bunden, og slammet på bunden var forurenet med bl.a. kvikselv. Havnen var selvfølgelig lukket for badning, og det hjalp ikke på vandkvaliteten, at kloaksystemet ofte løb over, når det regnede.
<br><br>
Men alligevel åbnede havnens første havnebad i 2002 ved Islands Brygge, fordi havnen pả det tidspunkt - og lige siden - har overholdt krav til badevand. Men hvad var det præcis, der skete?
<br><br>
SVARET ER EN KOMBINATION AF MANGE TING:
<br>
1. Størstedelen af den havnenære industri lukkede i 80'erne og 90'erne. Det startede en diskussion om havnens fremtid
<br>
2. Der opstod en ny lands- og kommunalpolitisk vilje til at forandre København. En ny optimisme opstod
<br>
3. Hovedstadsområdets Forsyningsselskab, HOFOR, etablerede gigantiske underjordiske haller, som opsamler regnvand og sender det kontrolleret til renseanlagget Lynetten, og Lynetten fik eget sin kapacitet og tilfejet et biologisk og kemisk rensetrin i 1996<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/12.jpg"/></p></td>
<td style="vertical-align: top;">
<h1> Havnen og byen i en slem forfatning </h1>
<span style="font-weight: normal">
Indtil for 30-40 år siden var havnen primært en arbejdsplads. Langs havneløbet fra nord til syd lagde store skibe til og lossede og lastede varer, og langs stort set alle kajkanterne var virksomhederne fokuserede på produktion, oplagring og handel.
<br><br>
Havnen henvendte sig kun til de københavnere, som arbejdede ved havnen. De fleste af byens borgere så - og lugtede - mest det forurenede havnevand, når de krydsede Knippelsbro og Langebro for at komme til og fra Amager.
<br><br>
Dog lå der frem til begyndelsen af 50'erne stadig badeanstalter i havnen. Her vaskede man sig, fordi der ikke var bad i mange af byens lejligheder. Men havnens vand var langt fra en hygiejnisk oplevelse. Skibstrafik, direkte udledning af spildevand og tung industri betød, at forureningsproblemet blev så stort, at den sidste badeanstalt lukkede i 1953. Fiskeri blev også forbudt omkring dette tidspunkt.
<br><br>
I 1980 sprang Soyakagefabrikken på Islands Brygge i luften med et brag, som kunne høres over hele byen. Anlægget blev ikke genopbygget, men produktionen kørte videre i en del af fabrikken frem til 1991.
<br><br>
Hovedparten af havnens industri lukkede i 80'e rne og begyndelsen af 90'erne. København var en forarmet by præget af fraflytning, arbejdsløshed og en befolkningssammensætning præget af studerende og pensionister. Ikke noget godt skattegrundlag for kommunen. Men så skete der noget!
</span>
<br><br>
<h1> København kom ud af krisen </h1>
<span style="font-weight: normal">
I slutningen af 80'erne reagerede politikerne på Københavns forarmelse. En initiativgruppe under Statsministeriet blev nedsat i 1989 for at fremkomme med idéer og forslag til en positiv erhvervsudvikling, der kan afhjælpe hovedstadsregionens - og ikke mindst Københavns - særlige erhvervs- og beskæftigelsesmæssige problemer'.
<br><br>
Initiativgruppen udgav rapporten 'Hovedstaden - hvad vil vi med den?' som foreslog en lang række initiativer og investeringer for at genrejse København. Bl.a.:
<br>
1. Øresundsbroen
<br>
2. Udvidelse af Københavns Lufthavn
<br>
3. Udvidelse af erhvervshavnen
<br>
4. Byggeri af 'tunnelbaneprojekt' (metro) 
<br>
5. Tiltrækning af internationale virksomheder
<br>
6. Udvidelse af kongresfaciliteter 
<br>
7. Hovedstaden som sports- og kulturby (Kulturby 96)
<br>
8. Oprettelse af Ørestadsselskabet og igangsættelse af byudviklingen i Ørestad
<br>
9. Anvendelse af visse havnearealer til i kreative formäl
<br><br>
Der var enighed mellem stat og kommune, og alle initiativerne blev faktisk gennemført i de efterfølgende år.
<br><br>
Enigheden blev hjulpet på vej af Berlinmurens fald i november 1989. Europa var forandret, og Berlin stod til at blive et økonomisk kraftcenter i Nordeuropa. Men samtidig havde København den rette geografiske placering til at kunne udvikle sig til et regionalt centrum med god adgang til Baltikum via Østersøen. For at sikre den danske konkurrenceevne var der politisk enighed om at tænke stort og sætte initiativer i gang.
<br><br>
I København vendte stemningen i 90'erne. Kommunens økonomi blev bedre, arbejdsløsheden faldt og byen voksede igen. Byen var præget af aktivitet frem for resignation. Samtidig var der midt i 90'erne stort set ingen industri tilbage langs havnen. Det betød, at havnevandet fik fred, og dermed startede diskussionerne om, hvad havnen skulle bruges til i fremtiden.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/13.jpg"/></p></td>
<td style="vertical-align: top;">
<h1> Lynetten banede vejen </h1>
<span style="font-weight: normal">
En forudsætning for at havnens vand blev renere i 90'erne, var udvidelse af renseprocessen på Renseanlæg Lynetten, som er opført på en opfyldning på Refshalesen.
<br><br>
BIOFOS-anlægget blev sat i drift i 1980 efter fem års byggeri, og blev allerede dengang betragtet som et af verdens mest avancerede renseanlæg. Senere er anlægget opgraderet og udvidet flere gange, så det i dag fylder næsten fem gange så meget, som det gjorde i begyndelsen. Før opførelsen of Lynetten blev hovedparten af byens spildevand ledt direkte ud i Kongedybet i Øresund.
<br><br>
Et rensealæg som Lynetten har forskellige typer af rensetrin, som renser spildevandet mekanisk, biologisk og kemisk, før vandet ledes ud i Øresund via et halvanden kilometer langt rør. Den biologiske og kemiske renseproces kom til i 1996. De to rensetrin fjerner næringssalte som kvælstof og fosfor, men også mængden af e-coli bakterier nedbringes i det rensede spildevand. Har vandet et for højt indhold af næringssalte, kan det føre til iltsvind og en uønsket opblomstring af alger. For hej koncentration af e-coli bakterier kan gøre os syge, hvis vi bader i vandet.
<br><br>
Det slam, som er tilbage efter den mekaniske og biologiske rensning, tørres i øvrigt og bruges til produktion af biogas. Biogassen sælges til HOFOR, der bruger det i deres bygas, som anvendes i hovedstadens mange gaskomfurer. Den biogas, som HOFOR ikke aftager, kan BIOFOS bruge til at lave varme, som også sendes retur til forbrugerne via fjernvarmenettet.
<br><br>
I alt driver BIOFOS tre renseanlæg. Foruden Lynetten er det Renseanlægget Damhusåen ved Valbyparken og Renseanlægget Avedøre ved Avedøre Holme i Hvidovre.
</span>
<br><br>
<h1> HOFORs gigantiske hemmelighed </h1>
<span style="font-weight: normal">
Hovedstadsområdets Forsyningsselskab, HOFOR, står bag nogle af Københavns allerstørste hemmeligheder - men også nogle af byens vigtigste byggerier over-hovedet. For de har stor betydning for vandkvaliteten i Københavns Havn.
<br><br>
Under jorden på Østerbro ved Dampfærgevej ligger Colosseum. Det er det sterste af i alt 2l underjordiske bassiner, der opsamler regn- og kloakvand i stedet for at lede det ud i havnen.
<br><br>
Colosseum alene har en volumen på 30.000 kubikmeter, svarende til 12 olympiske badebossiner eller 310 HT-busser. 
<br><br>
Når det regner i København, ledes regn- og kloakvand bl.a. ned i bassinerne. Her ligger det opblandede spildevand, til der igen er plads i kloakkerne, så det kan ledes kontrolleret ud til bl.a. Renseanlægget Lynetten. Udover bassiner findes der også underjordiske tunneler, der kan opbevare vandet, til der igen er plads i kloak-systemet. Også regnbede og grenne overfladeløsninger med skybrudsporker, fx Enghaveparken på Vesterbro og Karens Minde Aksen, er med til at tilbageholde vandet, når de voldsomme regnmængder rammer hovedstaden.
<br><br>
På grund af det ændrede klima oplever Danmark og København voldsommere regnskyl end for bare få år siden. Det betyder, at der sommetider er rødt flag ved byens badesteder, fordi mængden af forurenet regnvand overstiger den nuværende kapacitet i bassinerne og på renseanlægget. Derfor er HOFOR og BIOFOS også ved at udvide deres anlag yderligere og tage ny teknologi i brug, så vandet kan renses hurtigere og ledes ud i havet som rent vand.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/14.jpg"/></p></td>
<td style="vertical-align: top;">
<h1> Havnens biodiversitet </h1>
<span style="font-weight: normal">
Det er afgørende, at havnevandet forbliver rent og fuldt af liv. Fra By & Havns side er der taget en række initiativer, som skal sikre og udvikle biodiversiteten i fremtiden.
<br><br>
Men en gammel havn består mestendels af et ensartet miljø med lodrette spunsvægge, sejlrender, bropiller, trækonstruktioner og stensætninger, der som udgangspunkt passer til en havns formål, men som er mindre egnet som levested for dyr og planter. Alligevel er Københavns Havn fuld af liv under overfladen.
<br><br>
By & Havn har i partnerskab med WWF Verdensnaturfonden iværksat flere konkrete initiativer, der hjælper havnens dyr og fisk. I sommeren 2022 udkom rapporten KØBENHAVNS HAVN - EN NATURBESKRIVELSE AF LIVET I HAVNEN, som afdækker havnens biodiversitet og bl.a. refererer en undersøgelse fra 2015, der viser, at havnens alger (tang) og blomsterplanter (bl.a. ålegræs) trives godt i havnen. I alt er der observeret mindst 4l typer makroalger og 4 typer blomsterplanter. Særligt ålegræs og havgræs har det godt og findes mange steder. Ålegræs kaldes "havets superhelt", fordi det hurtigt kan optage store mængder af CO2. Faktisk helt op til 35 gange hurtigere end de tropiske regnskove. I en anden undersøgelse er der observeret 34 forskel-lige fiskearter i havnen, men Københavns Kommune estimerer, at der findes op til 100 forskellige fiskearter. Hundestejle, sortkutling, toplettet kutling, torsk, skrubber, ål, ålekvabber, sild, hornfisk, makrel, ulke, ørred, tangnåle, multe, savgylte, havkarrusse og aborre er de mest almindelige.
<br><br>
Det er vigtigt at hjælpe biodiversiteten på vej ved at etablere kunstige levesteder for fisk, alger og andet liv. Det gør partnerskabet mellem WWF Verdensnaturfonden og By & Havn på mange måder: ålegrus, flydende haver, etablering af stenrev og opsætning af biohuts - en slags børnehaver for fisk, som består af stålbure med en gitterkasse, som er fyldt op med østersskaller. Her kan småfisk og fiskeyngel spise sig mætte og være i sikker-hed for de større, sultne rovfisk i en ekstremt sårbar del af fiskenes livscyklus. Erfaringer med lignende projekter fra Middelhavet viser, at en øget fiskebestand i havnene også kan have en positiv effekt på fiskebestandene uden for havnene, da mange fiskearter vandrer over afstande.
<br><br>
De første fiskebørnehaver blev installeret i havnen i juni 2021, og medregnet en række biohuts, som er sat i vandet af Strömma, Mærsk og IDA, huser Københavns Havn nu i alt 200 biohuts - en verdensrekord.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/15.jpg"/></p></td>
<td style="vertical-align: top;">
<h1> Igangværende opfyld </h1>
<span style="font-weight: normal">
Her ses det igongvarende arbejde med ot fylde Lynetteholm op med overskudsjord. Den første jord blev kørt til i juni 2023, og hele Lynetteholm ventes at være helf opfyldt omkring 2050.
<br><br>
Overskudsjorden graves op i forbindelse med bygge og anlægsprojekter i Københawn og omegn. Det sparer transporttid og dermed CO2, når overskudsjord fra lokale byggepladser ikke skal transporteres langt udenfor København, men i de næste mange år kan nyttiggøres som opfyld i Lynetteholm.
<br><br>
Omkring 2029 åbner ca. syv hektar af det område, som fyldes op nu, for offentligheden. Det betyder, at københavnerne om fire til fem år får glæde af et helt nyt grønt og rekreativt område på Lynetieholm med udsigt til Øresund.
<br><br>
Figur 1: Hele Lynetteholms omkreds bygges som stendæmninger. I alt skal der anlægges syv kilometer stendæmning. I februar 2023 var det for første gang muligt for københavnerne at gå en tur på stendæmningerne.
<br><br>
Figur 2: Fremtidsvisualisering af Lynetteholm, hvor halvøen er cirka halvt fyldt op. Det er den politiske vision, at Lynetteholm skal udvikles til en ny bydel med metro og en østlig ringvej. Bydelen ventes først færdigudviklet omkring 2070. Lynetteholms kystlandskab vil beskytte halvøens egen bydel mod oversvømmelse og samtidig være et vigtigt bidrag til den samlede stormflodssikring af København.
<br><br>
Figur 3: Fremtidsvisualisering af Lynetteholms kystlandskab. Ca. 30 år efter etablering vil kystlandskabets skovområder kunne opleves som en høj skov, som kan nydes i forbindelse med gåture langs vandet.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/16.jpg"/></p></td>
<td style="vertical-align: top;">
<h1> Verdenshavene stiger - og det får betydning for København </h1>
<span style="font-weight: normal">
Vandstanden i havene stiger, og derfor er det nødvendigt at sikre en lang række byer - herunder København - så man undgår oversvømmelser af byen. Der er flere årsager til, at verdenshavene stiger. De væsentligste faktorer er stigende vandtemperaturer, der får vandet til at udvide sig, og afsmeltning fra iskapper og gletsjere, men mængden af ferskvand på land spiller også ind.
</span>
<br><br>
<h1> Hvor voldsomme kan fremtidens stormfloder blive? </h1>
<span style="font-weight: normal">
Beregninger tra Kystdirektoratet og Danmarks Meteorologiske Institut (DMI) viser de maksimale vandstande, som vil kunne indtræffe ved ekstrem stormflod i københavnsområdet frem mod 2125. Ifalge beregningerne vil den maksimale vandstand ved en stormflod være op til 4 meter i nord og 5 meter i syd. Dertil kommer påvirkning fra bølger, som skal lægges oveni.
<br><br>
Tabellen viser de beregnede fysisk maksimale vandstande uden tilæg for bølger (designvandstande) i Øresund og den vestlige del af Østersøen.
<br>
<table class="small-table" border="1" cellspacing="0" cellpadding="6">
<tr><th>Lokalitet</th><th>År 1990</th><th>År 2023</th><th>År 2075</th><th>År 2125</th></tr>
<tr><td>Designvandstand Nord</td><td>2,8 m</td><td>2,9 m</td><td>3,4 m</td><td>4,0 m</td></tr>
<tr><td>Designvandstand Midt</td><td>3,3 m</td><td>3,4 m</td><td>3,9 m</td><td>4,5 m</td></tr>
<tr><td>Designvandstand Syd</td><td>3,8 m</td><td>3,9 m</td><td>4,4 m</td><td>5,0 m</td></tr>
</table>
</span>
<br><br>
<h1> Årsager til stigende havniveau på verdensplan </h1>
<span style="font-weight: normal">
Fra 1900 og frem til i dag er det gennemsnitlige globale havniveau steget med 20 cm.
<br><br>
I Øresund - langs Københavns kyster - er vandstanden i samme periode steget med 7-8 cm.
<br><br>
Havvandsstigningen ud for København er mindre end andre steder, fordi landhævninger, der har fundet sted siden istiden, indtil for nylig har betydet, at landet har hævet sig mere end havvandet er steget. Men nu har havvandsstigningerne taget fart.
<br><br>
Størrelsen på fremtidens vandstandsstigninger afhænger af den fremtidige udledning af drivhusgasser på verdensplan, men forventes ifølge DMI at nå op til 60 cm i Øresund frem mod 2100, hvis den globale opvarmning resulterer i en forøget gennemsnitstemperatur på knap 4 grader. Dette scenarie indebærer at udledningerne fortsætter som hidtil.
</span>
<br><br>
<h1> Lynetteholm er en vigtig brik i puslespillet </h1>
<span style="font-weight: normal">
Lynetteholm indgår i en forundersøgelse af en samlet stormflodssikring for den centrale del af hovedstaden. Forundersøgelsen foretages af Transportministeriet og omfatter kyststrækningen fra Hvidovre i syd til København i nord.
<br><br>
Kyststrækningen er inddelt i 14 delstrækninger, og Lynetteholm er delstrækning nr. 11.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/17.jpg"/></p></td>
<td style="vertical-align: top;">
<h1> Kystlandskab som stormflodssikring </h1>
<span style="font-weight: normal">
Lynetteholms stendæmninger og kystlandskab er designet til at fungere som stormflodssikring - det kaldes naturbaseret stormflodssikring. Kystlandskabet får både sandstrande, stenstrande, kystfremspring og skovområder, der anlægges, så det kan tåle at blive oversvømmet ved stormflod.
<br><br>
Kystlandskabet bliver cirka 60 hektar stort, og kanten mod Øresund bliver anlagt som en bugtet kystlinje. Hvis man går langs den bugtede kyst, er turen 4,7 km lang. Kystlandskabets natur er konstrueret til at være modstandsdygtigt overfor oversvømmelser og vil med tiden ændre sig naturligt i takt med vandstandsstigningerne. Landskabet kan efter behov forhøjes og udbygges lokalt, så stormflodssikringen bliver stærkere, uden der skabes en større barriere til vandet.
<br><br>
Med skov strand og åbent land vil det kommende kystlandskab på Lynetteholm også understøtte biodiversitet og naturoplevelser langs kysten. Landskabet vil blive udviklet gradvist og beplantet tidligt, så det kan vokse til og udvikle sig.
</span>
<br><br>
<h1> Fra lodret kajkant til åben kyst </h1>
<span style="font-weight: normal">
I stedet for lodrette kanter, som vi kender tra Københavns gamle havneindustriområder, bliver Lynetteholms kant anlagt som et åbent kystlandskab. En innovativ måde at stormflodssikre på, der gør det muligt for københavnerne at komme tæt på vandet.
<br><br>
En lodret kant ville få bølgerne til at slå højt op. En fiad kyst trækker i stedet krafien ud af bølgerne. Ved en lodret kant, ville der løbende blive behov for at hæve kajkanten i takt med, at vandstanden stiger. Det ville skabe en større barriere til vandet.
</span>
<br><br>
<h1> Rekreativt område og stormflodssikring </h1>
<span style="font-weight: normal">
Kystlandskabet får både sandstrande, stenstrande, kystfremspring og skovområder, der anlægges, så det kan tåle at blive oversvømmet. Når vejret er godt, vil kystlandskabet give københavnerne nye, rekreative strand- og skovområder tæt ved vandet, og når det blæser op, vil samme landskab udgøre en effektiv sikring mod fremtidige stormfloder.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/18.jpg"/></p></td>
<td style="vertical-align: top;">
<h1> Fra princip til skitse til rekreativ halvø </h1>
<span style="font-weight: normal">
Forud for Folketingets beslutning om at anlægge Lynetteholm i juni 2021 var der en bred dialog om projektet. Både i offentligheden og i professionelle kredse blev den oprindelige skitse, som var blevet fremlagt i forbindelse med principaftalen i 2018, diskuteret.
<br><br>
Skulle Lynetteholm brydes ned i mindre holme? Skulle den i højere grad fokusere på rekreativ nærhed til Øresund, eller skulle den ændres i størrelse og udformning for at skabe mere plads til havmiljø og rekreative aktiviteter?
<br><br>
På den baggrund indbød By & Havn i 2019 arkitekter og rådgivere til en række workshops om Lynetteholm, som bidrog til at indpasse halvøen i Københavns grønne kyststrækning mod Øresund.
<br><br>
De tre workshops med rådgivere og arkitekter betød, at Lynetteholm ændrede udformning, både i størrelse og i form. I det forslag, som kom frem på baggrund af de tre workshops, blev der således større afstand til det fredede Trekroner af hensyn til arkitektoniske og marinbiologiske forhold, herunder særligt de store ålegræsenge nær Trekroner. Derudover blev et af resultaterne fra workshoppene et kystlandskab, som med sine bugtede former danner fundamentet til Lynetteholms kystlandskab med skov- og strandområder.
</span>
<br><br>
<h1> Principaftale </h1>
<span style="font-weight: normal">
I Principaftalen, som Københavns Kommune og den daværende regering indgik i oktober 2018, var det planen, ot Lynetteholm skulle fylde 182 hektar og på længere sigt huse omkring 35.000 beboere og et tilsvarende antal arbejdspladser. Den oprindelige skitse af øen minder i sit udtryk meget om opfyldet i Ydre Nordhavn, hvor stålspuns giver udvidelsen et meget robust og kantet udtryk. Lynetteholm anlægges i dag med et areal på 271 hektar.
</span>
<br><br>
<h1> Workshops </h1>
<span style="font-weight: normal">
Arkitekterne og rådgiverne som deltog i By & Havns workshops tegnede en række forslag til Lynetteholms form og størrelse. Billederne er eksempler på, hvordan de deltagende især kiggede på de store træk ved halvøens udformning og den funktion, som en ny halvø kunne tilbyde i form af grønne områder, klimasikring og marin natur.
</span>
<br><br>
<h1> Rekreativ halvø </h1>
<span style="font-weight: normal">
Udformningen og beliggenheden af Lynetteholm, som vi kender den i dag, blev et resultat af de workshops, som blev foretaget med arkitekter og rådgivere. På visualiseringen af den endelige halvø, kan man se, hvordan kystlandskabet på Lynetteholms østlige side med sine bugtede strande og skovområder vil give københavnerne mulighed for at bruge område rekreatiat landskabet indgår som en integreret del af stormflodssikringen mod Øresund.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/19.jpg"/></p></td>
<td style="vertical-align: top;">
<h1> København er bygget på opfyld siden 1617 </h1>
<span style="font-weight: normal">
Ved du, at du lige nu står på 2,5 meter gammelt affald, latrin, dyreknogler, glas og keramikskår, udslidte lædersko, jernværktøj, sand og ler?
<br><br>
Faktisk er hver eneste centimeter i Københavns Havn menneskeskabt. Under dine fødder ligger fire århundreders opfyld, som københavnske hænder møjsommeligt har fyldt i havnen for at vriste nyt land fra havet.
<br><br>
Siden middelalderen er København vokset ud i vandet, og det gør byen stadig den dag i dag. En gang var Gammel Strand en strandbred, Christianshavn var et vadested og Holmen var en sandbanke, der kom og gik med tidevandet.
<br><br>
Københavns Havn har altid taget form efter byens behov, og hver landvinding i havnen er et spejl på sin tid. Nogle opfyldningsprojekter blev til nye kajkanter med plads til oplagring af eksotiske varer fra nær og fjern. Andet opfyld gav plads til kongernes ekspanderende sømagt eller industriens pulserende fabrikker.
<br><br>
Vor tids opfyld giver plads til boliger, arbejdspladser eller sikrer byen mod klimaforandringerne.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/20.jpg"/></p></td>
<td style="vertical-align: top;">
<h1> Nordhavn 1891-2022 </h1>
<span style="font-weight: normal">
Nordhavn blev anlagt som Frihavn i 1890'erne og mere opfyld er sicen kommet til. Senest i 2022, hvor Nordhavnsudvidelsen stod færdig.
</span>
<br><br>
<h1> Frederiksstaden ca. 1700-1750 </h1>
<span style="font-weight: normal">
Oprindeligt var Frederiksstaden et sumpet vådområde, der lå uforstyrret uden for byens volde. Det var den perfekte losseplads for middelalderens københavnere, og kongens og overklassens marmorhvide bydel blev fra 1748 rejst på et fundament af københavnsk affald.
</span>
<br><br>
<h1> Slotsholmen, Gammelholm og Gammel Stand ca. 1580-1880 </h1>
<span style="font-weight: normal">
Den første havn opstod ved Gammel Strand, som lå beskyttet bag små holme i farvandet ud for kysten. I senmiddelalderen voksede holmene gennem opfyld og blev til Slotsholmen og Gammelholm.
</span>
<br><br>
<h1> Sydhavnen 1880-1965 </h1>
<span style="font-weight: normal">
Kalvebod Brygge, Enghave Brygge og Gasværkshavnen blev primært opfyldt med jord fra anlægget af Hovedbanegården og andre sporarbejder i 1880'erne og 1890'erne. I 1920'erne opstod Teglholmen af opfyld fra uddybningerne i havneløbet og københavnsk affald. Sluseholmen blev indvundet mellem 1941 og 1965.
</span>
<br><br>
<h1> Refshaleøen 1868-1960 </h1>
<span style="font-weight: normal">
I 1868 begyndte Københavns Havnevæsen at opfylde et lille område i vandet nord for Nyholm. Øen TiK sit navn efter den aflange, lavvandede sandbanke, der lå syd for opfyldet. Disse lave sandbanker, der kom og gik med tidevandet, blev kaldt refshaler (rævehaler). Refshaleøen blev senest udvidet gennem landvinding i 1960.
</span>
<br><br>
<h1> Prøvestenen 1713-2016 </h1>
<span style="font-weight: normal">
Fortet Prøvestenen blev nedlagt i 1922, og i 1933 blev det solgt til Københavns Havnevæsen, som anlagde en kunstig ø omkring fortet med et benzin og olieanlæg. Prøvestenen blev senest udvidet gennem opfyld i 2016.
</span>
<br><br>
<h1> Holmen 1690-1781 </h1>
<span style="font-weight: normal">
Nyholm blev anlagt som ny flådehavn i det lavvandede farvand over for Toldboden i 1690. Christiansholm blev anlagt i 1696. I takt med at flåden voksede gennem 1700-tallet, blev øerne Frederiksholm og Arsenaløen også til. Senere fik københavnerne også udsigt til Ankerø, som siden skiftede navn til Dokø.
</span>
<br><br>
<h1> Christianshavn 1617-1897 </h1>
<span style="font-weight: normal">
Christianshavn bliv anlagt midt i farvandet mellem Amager og Sjælland i 1617. Den nye by var Christian IV's påfund og blev anlagt med hollandske kanalbyer som forbillede. Grundene blev udstykket med pæle, der blev rammet ned i vandet fra en båd og opfyldt med københavnernes affald og mudder fra havnen.
</span>
<br><br>
<h1> Islands Brygge 1903-1933 </h1>
<span style="font-weight: normal">
Islands Brygge blev opfyldt mellem 1903 og 1905 for at skaffe mere kajstrækning i den travle havn. Efterspørgslen på kajpladser var så stor, at Islands Brygge måtte udvides ved landvinding fire gange i de efterfølgende tre årtier. Bryggen har navn efter de Islandsbåde, der lagde til kaj der.
</span>
<br><br>
<h1> Kalvebod Fælled 1939-1943 </h1>
<span style="font-weight: normal">
I 1930'erne var samfundsekønomien i bund og arbejdsløsheden tårnhøj. For at skaffe arbejdspladser satte regeringen gang i et enormt inddæmningsprojekt i Kalveboderne, og på få år, fra 1939 til 1943, blev Amager en tredjedel større.<br>
</span>
</td>
</tr>

<tr>
<td style="vertical-align: top;"><p align="center"><img src="https://tongchen779.github.io/dansk/images/by/21.jpg"/></p></td>
<td style="vertical-align: top;">
<h1> Nordhavn 1891-2022 </h1>
<span style="font-weight: normal">
I 1887 igangsatte den tyske kejser udgravningen af Kielerkanalen. Det var en trussel mod den danske andel i den østersøiske transithandel. Kielerkanalen forbandt Frihavnen i Hamborg med Østersøen, og skibene behøvede ikke længere gå nord om Jylland. Dermed risikerede Danmark at blive en handelsmæssig udørk.
<br><br>
Som modsvar satte regeringen gang i et af datidens største anlægsprojekter: En dansk frihavn, der toldmæssigt blev betragtet som udland. Frihavnen stod færdig i 1894 og blev hurtigt en af havnens store drivkræfter. Men al begyndelse er hård, og selv om Frihavnen stod færdig i 1894, stod den også gabende tom. For hver dag, der gik, tabte Frihavnen penge. Samtidig flød Kielerkanalen og Hamborgs Frihavn nærmest over af international bevågenhed.
<br><br>
Danmark satte ind med et større lobbyarbejde, og i 1895 lykkedes det at lokke en betragtelig del af den internationale presse til Københavns Frihavn til en genlancering af det nye funklende havneanlæg. Markedsføringsfremstødet blev en succes, og snart blev oplagringspladsen i Frihavnen så utilstrækkelig, at skibe måtte ligge og vente i flere dage, før de kunne komme af med deres last. Løsningen biev en frihavnsudvidelse, og i 1918 kunne Sundmolen, Redmolen og Kronløbsbassinet indvies.
<br><br>
Frihavnens storhedstid varede frem til 1960'erne. Men fra 1970'erne skabte ændrede fragtformer og containertransport nye behov i Frihavnen, og landvindinger flyttede havnefunktionerne længere mod nord.
<br><br>
Det gav Nordhavn sin moderne form, og området vokser stadig. Senest med Nordhavnsudvidelse (2012-2022) på 1 mio. m2.
<br><br>
Figur 1: Stor travlhed og skibe i Vestbassinet mellem Midtermolen og Vest Kaj ved den nuværende Amerika Plods.
<br><br>
Figur 2: Det enorme silopakhus på Midtermolen dominerede Frihavnen. Bygningen var tegnet of Vilhelm Dahlerup med inspiration fra Christion IV.'S renæssance-bygninger og bestod af en høj kornsilo som kerne og almindelige pakhuse i siderne. Fra 1909 og frem til 2. Verdenskrig var det officielle tidssignal placeret på toppen af bygningen, idet en kugle hver morgen blev hejst op og faldt ned igen præcis kl. 13.00. Silopakhuset blev revet ned efter en brand i 1969. 
<br><br>
Figur 3: Kort over det helt nye frihavnsanlæg er dateret 1894/1995. Det nye areal er tydeligt markeret med gult.
<br><br>
Figur 4: Maleri fra 1928 giver et godt overblik over Frihavnens område. I forgrunden ses Amerika Plads, Midtermolen og Langelinie. Længere ude i Frihavnen ses Marmormolen, det nuværende Århusgadekvarter, Redmolen og helt bagved Sundmolen med Orientbassinet.<br>
</span>
</td>
</tr>
</table>